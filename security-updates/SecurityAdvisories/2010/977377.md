---
title: Microsoft Security Advisory 977377
TOCTitle: "977377"
ms:assetid: "977377"
ms:mtpsurl: https://technet.microsoft.com/da-DK/library/977377(v=Security.10)
ms:contentKeyID: 61223921
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 977377

## En sårbarhed i TLS/SSL kan tillade spoofing (forfalskning)

Offentliggjort: 9. februar 2010

### Generelle oplysninger

#### Resumé

Microsoft er i gang med at undersøge rapporter om en sårbarhed i Transport Layer Security (TLS) og Secure Sockets Layer-protokoller (SSL)**.** På nuværende tidspunkt har Microsoft ikke kendskab til angreb, som forsøger at udnytte den rapporterede sårbarhed.

Da der er tale om et problem, som påvirker en internetstandard, anerkender vi, at dette problem påvirker flere leverandører. Vi arbejder på en koordineret løsning sammen med vores partnere i Internet Consortium for Advancement of Security on the Internet (ICASI). TLS- og SSL-protokollerne implementeres i flere forskellige produkter fra Microsoft, både klient og server, og denne meddelelse opdateres i takt med, at vores undersøgelser skrider frem.

Som en del af denne sikkerhedsmeddelelse gør Microsoft en arbejdsgang tilgængelig, som lader systemadministratorer deaktivere TLS- og SSL-genforhandlingsfunktionen. Eftersom genforhandling er nødvendigt aht. visse programmers funktionalitet, er denne arbejdsgang ikke beregnet på bredspektret implementering og bør testes omfattende før implementering.

Når denne undersøgelse er afsluttet, vil Microsoft tage de nødvendige skridt for at beskytte brugerne, hvilket muligvis omfatter en løsning via vores månedlige udgivelsesproces for sikkerhedsopdateringer, alt efter brugerens behov.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2009-3555">CVE-2009-3555</a></td>
</tr>
<tr class="even">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/977377">977377</a></td>
</tr>
</tbody>
</table>


#### Berørt

Denne meddelelse omhandler følgende programmer.

<table>
<tbody>
<tr class="odd">
<td>Berørte programmer</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Windows XP Service Pack 2 og Windows XP Service Pack 3</td>
</tr>
<tr class="even">
<td>Windows XP Professional x64 Edition Service Pack 2</td>
</tr>
<tr class="odd">
<td>Windows Server 2003 Service Pack 2</td>
</tr>
<tr class="even">
<td>Windows Server 2003 x64 Edition Service Pack 2</td>
</tr>
<tr class="odd">
<td>Windows Server 2003 med SP2 til Itanium-baserede systemer</td>
</tr>
<tr class="even">
<td>Windows Vista, Windows Vista Service Pack 1 og Windows Vista Service Pack 2</td>
</tr>
<tr class="odd">
<td>Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="even">
<td>Windows Server 2008 til 32-bit-systemer og Windows Server 2008 til 32-bit-systemer Service Pack 2<strong>*</strong></td>
</tr>
<tr class="odd">
<td>Windows Server 2008 til x64-baserede systemer og Windows Server 2008 til x64-baserede systemer Service Pack 2<strong>*</strong></td>
</tr>
<tr class="even">
<td>Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</td>
</tr>
<tr class="odd">
<td>Windows 7 Beta til 32-bit-systemer</td>
</tr>
<tr class="even">
<td>Windows 7 til x64-baserede systemer</td>
</tr>
<tr class="odd">
<td>Windows Server 2008 R2 til x64-baserede systemer<strong>*</strong></td>
</tr>
<tr class="even">
<td>Windows Server 2008 R2 til Itanium-baserede systemer</td>
</tr>
</tbody>
</table>


\***Serverens hovedinstallation er berørt.** Yderligere oplysninger om denne installationsindstilling findes i MSDN-artiklerne [Server Core](http://msdn.microsoft.com/en-us/library/ms723891\(vs.85\).aspx) og [Server Core til Windows Server 2008 R2](http://msdn.microsoft.com/en-us/library/ee391631\(vs.85\).aspx). Bemærk, at installationsindstillingen Server Core ikke gælder for visse udgaver af Windows Server 2008 og Windows Server 2008 R2. Se [Sammenlign installationsindstillinger for Server Core](http://www.microsoft.com/windowsserver2008/en/us/compare-core-installation.aspx).

## Ofte stillede spørgsmål

**Hvad er formålet med meddelelsen?**  
Microsoft er bevidst om en ny rapport om en sårbarhed, der påvirker implementering af Transport Layer Security- (TLS) og Secure Sockets Layer-protokollerne (SSL). Denne sårbarhed kan muliggøre et ondsindet man-in-the-middle-angreb med henblik på at introducere og udføre en forespørgsel i den beskyttede TLS/SSL-session mellem en klient og en server.

**Er det en sårbarhed, som kræver, at Microsoft udgiver en sikkerhedsopdatering?**  
Da der er tale om et problem, som påvirker en internetstandard, anerkender vi, at dette problem påvirker flere leverandører, og vi arbejder på en koordineret løsning sammen med vores partnere i Internet Consortium for Advancement of Security on the Internet (ICASI). Microsoft arbejder i øjeblikket på at udvikle en sikkerhedsopdatering til Windows vedr. løsning af denne sårbarhed. Microsoft vil udsende sikkerhedsopdateringen, lige så snart den opfylder kvalitetskravene til bredspektret distribution.

**Hvad er årsagen til truslen?**  
Den TLS-protokol, der er beskrevet i RFC 2246, beskriver funktionaliteten af genforhandling, som lader begge peers genforhandle parametrene for en beskyttet forbindelse på ethvert tidspunkt. En hacker, som er i stand til at udnytte et andet angreb, f.eks. DNS-spoofing eller et lokalt undernetangreb, til at blive et man-in-the-middle-angreb på en sådan forbindelse, kan misbruge sådan genforhandlingsfunktionalitet til at sætte programspecifikke kommandoer foran en gyldig TLS-session under opsætning.

I specifikke scenarier udfører serveren muligvis disse kommandoer inden for den TLS-/SSL-godkendte klient. I Windows implementeres TLS og SSL af sikkerhedspakken Secure Channel (SChannel).

**Hvad kan en hacker bruge denne sårbarhed til?**  
I sårbare implementeringer kan en hacker udnytte denne sårbarhed til at sætte indhold ind i en ægte, klient-initieret anmodning til en server i en gyldig TLS-/SSL-godkendt session. Denne sårbarhed lader ikke hackeren læse, dekryptere eller ændre krypteret trafik mellem klient og server.

**Hvilke Microsoft-produkter påvirkes af denne sårbarhed?**  
Eftersom dette problem påvirker TLS-standarden, kan ethvert klient- eller serversideprodukt, der anvender en Secure Channel-komponent (Schannel), potentielt blive berørt. Alle Microsoft-produkter, der passer på denne profil, underkastes løbende undersøgelser. Denne meddelelse opdateres muligvis mhp. at omfatte resultaterne fra disse undersøgelser.

**Hvorfor påvirkes en standardinstallation af IIS 6.0 og derover ikke af denne sårbarhed?**  
Denne sårbarhed kan kun udnyttes, når begge peers kan genforhandle TLS-/SSL-parametre. IIS forhindrer enhver klientinitieret TLS-/SSL-genforhandling. Desuden initierer IIS kun et genforhandlingsforsøg på serversiden, når det konfigureres til at anvende certifikatbaseret fællesgodkendelse, hvilket er en ikke-standardiseret indstilling.

Bemærk, at i anvendelser, hvor den faktiske TLS-/SSL-forbindelse ikke afsluttes direkte på IIS-serveren, men på en tredjeparts SSL-afslutter eller reverse proxy, kan forbindelsen stadig være åben overfor denne sårbarhed.

**Påvirkes Secure Sockets Layer (SSL) også af denne sårbarhed?**  
Ja. SSL påvirkes også af denne sårbarhed.

**Hvad er et man-in-the-middle-angreb?**  
Et man-in-the-middle-angreb opstår, når en hacker omdirigerer kommunikation mellem to brugere gennem hackerens computer, uden at de to kommunikerende brugere ved det. Hver bruger i kommunikationen sender og modtager trafik fra hackeren uden at vide det, alt imens de tror, de kun kommunikerer med den tilsigtede bruger. I forbindelse med denne sårbarhed kan man-in-the-middle-angrebet ikke læse, dekryptere eller ændre den kommunikerede kommunikation mellem klienten og serveren. Man-in-the-middle-angreb er kun i stand til at introducere en anmodning i TLS-sessionen, som udføres i forbindelse med klienten.

**Hvad er fællesgodkendelse?**  
Fællesgodkendelse er en sikkerhedsfunktion, hvori en klientproces skal bevise sin ægthed for en server, og serveren skal bevise sin identitet over for klienten, før der sendes nogen programtrafik over klient til server-forbindelsen.

Fællesgodkendelse kræver, at klienten og serveren beviser deres respektive identiteter for hinanden før udførelse af nogen programfunktioner. Identitet kan bevises gennem kryptering som med en offentlig nøglestruktur og digitale certifikater.

**Hvad er TLS?**  
TLS-håndtryksprotokollen (Transport Layer Security) er ansvarlig for den nødvendige godkendelse og nøgleudveksling i forhold til etablering eller genoptagelse af sikre sessioner. Ved oprettelse af en sikker session kan håndtryksprotokollen udføre følgende:

  - Chiffersuiteforhandling
  - Godkendelse af serveren og evt. klienten
  - Udveksling af sessionsnøgleoplysninger

Yderligere oplysninger findes iTechNets artikel Sådan fungerer TLS/SSL.

**Hvad er SSL?**  
SSL er en forgænger for Transport Layer Security-protokollen. Den udfører de samme funktioner og understøtter sikker netværkskommunikation ved brug af en kombination af offentlig og hemmelig nøgleteknologi.

Yderligere oplysninger findes iTechNets artikel [Sådan fungerer TLS/SSL](http://technet.microsoft.com/en-us/library/cc783349\(ws.10\).aspx).

**Hvad er TLS-/SSL-genforhandling?**  
Genforhandling er en funktion i TLS- og SSL-protokoller, som tillader begge peers at genforhandle de parametre, der er specifikke i forhold til den krypterede forbindelse, som f.eks. krypteringsnøgler.

**Hvad er SChannel-sikkerhedspakken?**    
Secure Channel-sikkerhedspakken (SChannel) er en Security Support Provider (SSP), der implementerer internetstandardbaserede Secure Sockets Layer- (SSL) og Transport Layer Security-godkendelsesprotokoller (TLS). Disse komponenter anvendes til at implementere sikker kommunikation til understøttelse af almindelige internet- og netværksformål såsom webbrowsing. SChannel er del den sikkerhedspakke, som hjælper med at tilvejebringe en godkendelsestjeneste med henblik på at fordre sikker kommunikation mellem klient og server.

Yderligere oplysninger findes i MSDN-artiklen [Secure Channel](http://msdn.microsoft.com/en-us/library/aa380123\(vs.85\).aspx).

**Hvilke programmer er tilknyttet denne meddelelse?**  
Denne meddelelse tager hånd om de programmer, der fremgår af afsnittet Berørte programmer. Eftersom dette problem berører en branchestandard, fortsætter Microsoft med at undersøge alle sine programmer for at sikre, at alle dens berørte implementeringer af TLS/SSL identificeres og tages hånd om.

## Forebyggende faktorer

Forebyggelse henviser til en indstilling, almindelig konfiguration eller generel best-practice eksisterende i en standardtilstand, og som kan reducere alvorligheden ved dette problem. Følgende forebyggende faktorer kan være nyttige i denne situation:

  - Webservere, der kører Internet Information Services (IIS) 6.0 eller nyere i standardkonfiguration, er ikke berørt af denne sårbarhed. IIS 6.0 eller nyere servere påvirkes kun, når de konfigureres til at kræve fælleskonfiguration, hvilket er en unormal konfiguration.  
      
    Bemærk, at anvendelser, hvor fastholdelse af TLS-forbindelsen placeres på en anden enhed, som f.eks. en SSL-afslutter eller en afbalanceringsenhed til belastningen, kan påvirkes afhængigt af den pågældende enheds konfiguration. Microsoft anbefaler, at kunder med sådan anvendelse kontakter leverandøren af tredjepartsprodukter for at få yderligere oplysninger.
  - Kunder påvirkes kun, når en hacker er i stand til at udføre et man-in-the-middle-angreb ved at udnytte en anden sårbarhed, f.eks. et lokalt undernetangreb eller DNS-spoofing.

## Anbefalede forholdsregler

  - **Evaluer arbejdsgangen**
    
    Microsoft har gjort en download tilgængelig, som lader administratorer deaktivere understøttelse til TLS- og SSL-genforhandling på understøttede Windows-platforme. Bemærk, at genforhandling er en gyldig og vigtig funktion i TLS- og SSL-protokoller og er påkrævet af visse programmer. Microsoft anbefaler, at kunderne vurderer behovet for implementering af denne arbejdsgang, og hvis det findes nødvendigt, omhyggeligt at teste det i forhold til det eller de gældende anvendelsesscenarier.
    
    Denne arbejdsgang beskytter forbindelsen mellem klienten og serveren ved implementering på serversystemet, eftersom den muliggør deaktivering af både klient- og serverinitieret genforhandling. Den yder dog ingen beskyttelse, når den kun installeres på klientsystemet.
    
    Yderligere oplysninger om risiciene og fordelene ved denne arbejdsgang findes i Microsoft Knowledge Base-artikel 977377.

  - **Læs den Microsoft Knowledge Base-artikel, der er tilknyttet denne meddelelse**
    
    Yderligere oplysninger om dette problem finder du i [Microsoft Knowledge Base-artikel 977377](http://support.microsoft.com/kb/977377).

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).

  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

#### Omgåelser

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### Aktiver SSLAlwaysNegoClientCert på IIS 6 og nyere

Webservere, der kører IIS 6 og nyere, og som er berørt pga. krav om fællesgodkendelse ved anmodning om et klientcertifikat, kan styrkes ved at aktivere indstillingen SSLAlwaysNegoClientCert. Dette får IIS til at bede klienten om et certifikat ved den indledende forbindelse og kræver ikke serverinitieret genforhandling.

**Virkning af omgåelsen:** Aktivering af dette flag kræver, at klienten godkender før indlæsning af noget element fra det SSL-beskyttede websted. Dette får browseren til altid at bede brugeren om et klientcertifikat ved oprettelse af forbindelse til det SSL-beskyttede websted. Hvis fællesgodkendelse *ikke* er påkrævet i forhold til det SSL-beskyttede indhold, kan brugere, som bliver bedt om at vælge et certifikat, blot afvise dialogboksen for at få vist indholdet over SSL-forbindelsen uden at skulle vælge et klientcertifikat til godkendelse.

**For IIS 6:**

Kør følgende kommando fra mappen "c:\\inetpub\\adminscripts" fra en forhøjet/administrator kommandoprompt:

`adsutil.vbs SET w3svc/<N>/SSLAlwaysNegoClientCert true`

Hvor \<N\> repræsenterer nummeret på det websted, der skal konfigureres (dvs. "Standardwebsted" er 1, det næste websted er 2 osv.). Eksempel: Hvis du vil beskytte det "Standardwebsted", der er blevet oprettet af IIS, skal du benytte følgende kommando:

`adsutil.vbs SET w3svc/1/SSLAlwaysNegoClientCert true`

**For IIS 7:**

Gem følgende tekst som en fil ved navn "Enable\_SSL\_Renegotiate\_Workaround.js"

`var vdirObj=GetObject("IIS://localhost/W3svc/1");// erstat 1 på denne linje med nummeret på det websted, du vil konfigurereWScript.Echo("Value of SSLAlwaysNegoClientCert Before: " + vdirObj.SSLAlwaysNegoClientCert);vdirObj.Put("SSLAlwaysNegoClientCert", true);vdirObj.SetInfo();WScript.Echo("Value of SSLAlwaysNegoClientCert After: " + vdirObj.SSLAlwaysNegoClientCert);`

Kør den følgende kommando fra en forhøjet kommandoprompt:

`cscript.exe enable_ssl_renegotiate_workaround.js`

### Andre oplysninger

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre om aktive beskyttelser er tilgængelige fra leverandører af sikkerhedssoftware skal du gå ind på websites på aktive beskyttelser, der udbydes af de programpartnere, som er angivet i [Microsoft Active Protections Program (MAPP)](http://www.microsoft.com/security/msrc/mapp/partners.mspx).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (9. februar 2010): Meddelelse offentliggjort.

*Built at 2014-04-18T01:50:00Z-07:00*

