---
title: Microsoft Security Advisory 2718704
TOCTitle: "2718704"
ms:assetid: "2718704"
ms:mtpsurl: https://technet.microsoft.com/da-DK/library/2718704(v=Security.10)
ms:contentKeyID: 61223846
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 2718704

## Falske digitale certifikater kan tillade spoofing (forfalskning)

Offentliggjort: 3. juni 2012 | Opdateret: 13. juni 2012

**Version:** 1.1

### Generelle oplysninger

#### Resumé

Microsoft er opmærksom på aktive angreb, der udnytter uautoriserede digitale certifikater udviklet fra et Microsoft certificeringcenter. Et uautoriseret certifikat kunne bruges til at forfalske indhold, udføre phishing-angreb eller udføre man-in-the-middle angreb. Dette problem påvirker alle understøttede udgivelser af Microsoft Windows.

Microsoft udsender en opdatering til alle understøttede udgivelser af Microsoft Windows. Opdateringen ophæver tilliden til de følgende mellemliggende CA-certifikater:

  - Microsoft Enforced Licensing Intermediate PCA (2 certifikater)
  - Microsoft Enforced Licensing Registration Authority CA (SHA1)

**Anbefaling.** For understøttede udgaver af Microsoft Windows anbefaler Microsoft, at kunder anvender opdateringen øjeblikkeligt vha. software til opdateringsstyring, eller ved at søge efter opdateringer vha. [Microsoft Update](http://go.microsoft.com/fwlink/?linkid=40747)-tjenesten. Yderligere oplysninger finder du i afsnittet **Anbefalede forholdsregler** i denne meddelelse.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/2718704">2718704</a></td>
</tr>
</tbody>
</table>


#### Berørte programmer og enheder

Denne meddelelse omhandler følgende berørte programmer og enheder.

<table>
<thead>
<tr class="header">
<th>Berørte programmer</th>
</tr>
</thead>
<tbody>
<tr class="odd">
<td>Operativsystem</td>
</tr>
<tr class="even">
<td>Windows XP Service Pack 3</td>
</tr>
<tr class="odd">
<td>Windows XP Professional x64 Edition Service Pack 2</td>
</tr>
<tr class="even">
<td>Windows Server 2003 Service Pack 2</td>
</tr>
<tr class="odd">
<td>Windows Server 2003 x64 Edition Service Pack 2</td>
</tr>
<tr class="even">
<td>Windows Server 2003 med SP2 til Itanium-baserede systemer</td>
</tr>
<tr class="odd">
<td>Windows Vista Service Pack 2</td>
</tr>
<tr class="even">
<td>Windows Vista x64 Edition Service Pack 2</td>
</tr>
<tr class="odd">
<td>Windows Server 2008 til 32-bit-systemer Service Pack 2</td>
</tr>
<tr class="even">
<td>Windows Server 2008 til x64-baserede systemer Service Pack 2</td>
</tr>
<tr class="odd">
<td>Windows Server 2008 til Itanium-baserede systemer Service Pack 2</td>
</tr>
<tr class="even">
<td>Windows 7 til 32-bit-systemer</td>
</tr>
<tr class="odd">
<td>Windows 7 til 32-bit-systemer Service Pack 1</td>
</tr>
<tr class="even">
<td>Windows 7 til x64-baserede systemer</td>
</tr>
<tr class="odd">
<td>Windows 7 til x64-baserede systemer Service Pack 1</td>
</tr>
<tr class="even">
<td>Windows Server 2008 R2 til x64-baserede</td>
</tr>
<tr class="odd">
<td>Windows Server 2008 R2 til x64-baserede systemer Service Pack 1</td>
</tr>
<tr class="even">
<td>Windows Server 2008 R2 til Itanium-baserede systemer</td>
</tr>
<tr class="odd">
<td>Windows Server 2008 R2 til Itanium-baserede systemer Service Pack 1</td>
</tr>
<tr class="even">
<td>Installationsindstillingen Server Core.</td>
</tr>
<tr class="odd">
<td>Windows Server 2008 til 32-bit-systemer Service Pack 2 (serverens hovedinstallation)</td>
</tr>
<tr class="even">
<td>Windows Server 2008 til x64-baserede systemer Service Pack 2 (serverens hovedinstallation)</td>
</tr>
<tr class="odd">
<td>Windows Server 2008 R2 til x64-baserede systemer (serverens hovedinstallation)</td>
</tr>
<tr class="even">
<td>Windows Server 2008 R2 til x64-baserede systemer Service Pack 1 (serverens hovedinstallation)</td>
</tr>
</tbody>
</table>


<table>
<thead>
<tr class="header">
<th>Uberørte enheder</th>
</tr>
</thead>
<tbody>
<tr class="odd">
<td>Windows Mobile 6.x</td>
</tr>
<tr class="even">
<td>Windows Phone 7</td>
</tr>
<tr class="odd">
<td>Windows Phone 7.5</td>
</tr>
</tbody>
</table>


## Ofte stillede spørgsmål

**Hvorfor** **blev denne meddelelse revideret den 13. juni 2012** **?**  
Microsoft har revideret denne meddelelse for at meddele kunderne, at Microsoft efter nærmere undersøgelser har fastslået, at Windows Mobile 6.x-, Windows Phone 7- og Windows Phone 7.5-enheder ikke er berørt af dette problem.

**Hvad er formålet med meddelelsen?**  
Formålet med denne meddelelse er at meddele kunderne, at Microsoft har bekræftet, at to uautoriserede certifikater er blevet udstedt af Microsoft og bruges i aktive angreb. I vores undersøgelse er der er fundet et tredje certificeringscenter, der har udstedt certifikater med svag kryptering.

Microsoft har udsendt en opdatering, som løser problemet, til alle understøttede udgivelser af Microsoft Windows.

**Afhjælper denne opdatering problemer med andre** **uautoriserede** **digitale certifikater** **?**  
Ja, ud over at behandle de tre uautoriserede certifikater, som er beskrevet i denne meddelelse, er denne opdatering kumulativ og afhjælper problemer med uautoriserede digitale certifikater, som er beskrevet i tidligere meddelelser: [Microsoft-sikkerhedsmeddelelse 2524375](http://technet.microsoft.com/security/advisory/2524375), [Microsoft-sikkerhedsmeddelels 2607712](microsoft-security-advisory-2607712.md) og [Microsoft-sikkerhedsmeddelels 2641690](microsoft-security-advisory-2641690.md).

**Er Windows 8 Consumer Preview påvirket af** **problemet** **, der løses i denne** **meddelelse** **?**  
Ja. Opdateringen er tilgængelig for Windows 8 Consumer Preview-udgivelsen. Kunder, der bruger Windows 8 Consumer Preview opfordres til at anvende opdateringerne på deres systemer. Disse opdateringer er kun tilgængelige på [Windows Update](http://go.microsoft.com/fwlink/?linkid=21130).

**Er Windows 8** **Release** **Preview berørt af** **problemet,** **der løses i denne** **meddelelse** **?**  
Ja. Opdateringen er tilgængelig for Windows 8 Release Preview-udgivelsen. Kunder, der bruger Windows 8 Release Preview opfordres til at anvende opdateringerne på deres systemer. Disse opdateringer er kun tilgængelige på [Windows Update](http://go.microsoft.com/fwlink/?linkid=21130).

**Hvad er kryptografi?**  
Kryptografi er teknikken til sikring af informationer, hvorved disse konverteres fra deres normale, læsbare tilstand (kaldet almindelig tekst) til en tilstand, hvor data er skjult (kendt som krypteret tekst).

I alle former for kryptografi er en værdi kendetegnet som en nøgle, der bruges sammen med en procedure kaldet en krypteringsalgoritme til at omdanne almindelig tekst til krypteret tekst. I den mest kendte form for kryptografi, kryptering ved hjælp af hemmelig nøgle, omdannes den krypterede tekst til almindelig tekst ved brug af den samme nøgle. Men i en anden form for kryptografi, kryptering ved hjælp af offentlig nøgle, bruges en anden nøgle til at omdanne den krypterede tekst til almindelig tekst.

**Hvad er et digitalt certifikat?**  
I [kryptering ved hjælp af offentlig nøgle](http://msdn.microsoft.com/en-us/library/92f9ye3s.aspx) skal den ene nøgle, kaldet den private nøgle, holdes hemmelig. Den anden nøgle, kaldet den offentlige nøgle, skal være tilgængelig for alle. Men der skal være en metode for indehaveren af nøglen til at vise omverden, hvem nøglen tilhører. Digitale certifikater er en måde at gøre dette på. Et digitalt certifikat er et manipulationssikret stykke data, der pakker en offentlig nøgle sammen med oplysninger om denne - hvem ejer den, hvad kan den bruges til, hvornår udløber den osv.

**Hvad bruges certifikater til?**  
Certifikater bruges primært til at kontrollere identiteten af en person eller enhed, godkende en tjeneste eller kryptere filer. Normalt behøver du overhovedet ikke bekymre dig om certifikater. Du kan dog få en meddelelse om, at et certifikat er udløbet eller ugyldigt. I sådanne tilfælde skal du følge vejledningen i meddelelsen.

**Hvad er et nøglecenter (CA)?**  
Nøglecentre er virksomhederne, der udsteder certifikater. De etablerer og kontrollerer ægtheden af offentlige nøgler, der tilhører personer eller andre nøglecentre, og de kontrollerer identiteten af en person eller virksomhed, der beder om et certifikat.

**Hvad er en liste over tillidscertifikater (CTL)?**  
Der skal være tillid mellem modtageren af en signeret meddelelse og den, der har signeret meddelelsen. Én metode til at etablere denne tillid er via et certifikat, et elektronisk dokument, der bekræfter, at enheder eller personer er dem, de giver sig ud for at være. Et certifikat udstedes til en enhed af en tredjepart, som begge parter har tillid til. På den måde beslutter hver enkelt modtager af en signeret meddelelse, om de har tillid til den, der har udstedt certifikatet til den part, som har signeret. CryptoAPI har implementeret en metodologi, der tillader programudviklere at skabe programmer, som automatisk bekræfter certifikater ud fra en foruddefineret liste over pålidelige certifikater eller rødder. Denne liste over pålidelige enheder (kaldet subjekter) kaldes en liste over tillidscertifikater (Certificate Trust List - CTL). Du kan finde flere oplysninger i MSDN-artiklen [Bekræftelse af pålidelige certifikater](http://msdn.microsoft.com/en-us/library/aa376546\(v=vs.85\).aspx).

**Hvad skyldes problemet?**  
Microsoft er opmærksom på aktive angreb, der udnytter uautoriserede digitale certifikater udviklet fra et Microsoft certificeringcenter. Et uautoriseret certifikat kunne bruges til at forfalske indhold, udføre phishing-angreb eller udføre man-in-the-middle angreb. Dette problem påvirker alle understøttede udgivelser af Microsoft Windows.

**Hvad kan en hacker bruge** **problemet** **til?**  
En hacker kan bruge disse certifikater til at forfalske indhold, udføre phishing-angreb eller udføre man-in-the-middle-angreb.

**Hvad er et man-in-the-middle-angreb?**  
Et man-in-the-middle-angreb opstår, når en hacker omdirigerer kommunikation mellem to brugere gennem hackerens computer, uden at de to kommunikerende brugere ved det. Hver bruger i kommunikationen sender og modtager trafik fra hackeren uden at vide det, alt imens de tror, de kun kommunikerer med den tilsigtede bruger.

**Hvad gør Microsoft for at løse dette problem?**  
Vi har opdateret lageret for certifikater, der ikke er tillid til, for at fjerne tilliden til de berørte Microsoft-certificeringscentre.

**Hvordan kan jeg kontrollere certifikaterne i Microsofts lager for certifikater, der ikke er tillid til?** **  
**Yderligere oplysninger om, hvordan du ser certifikater findes i MSDN-artiklen [Sådan kan du: Se certifikater i MMC Snap-in](http://msdn.microsoft.com/en-us/library/ms788967.aspx).

I **Certificates MMC snap-in** skal du kontrollere, at de følgende certifikater er blevet føjet til mappen **Certifikater, der ikke er tillid til**:

<table>
<thead>
<tr class="header">
<th>Certifikat</th>
<th>Udstedt af</th>
<th>Aftryk</th>
</tr>
</thead>
<tbody>
<tr class="odd">
<td>Microsoft Enforced Licensing Intermediate PCA</td>
<td>Microsoft Root Authority</td>
<td>2a 83 e9 02 05 91 a5 5f c6 dd ad 3f b1 02 79 4c 52 b2 4e 70</td>
</tr>
<tr class="even">
<td>Microsoft Enforced Licensing Intermediate PCA</td>
<td>Microsoft Root Authority</td>
<td>3a 85 00 44 d8 a1 95 cd 40 1a 68 0c 01 2c b0 a3 b5 f8 dc 08</td>
</tr>
<tr class="odd">
<td>Microsoft Enforced Licensing Registration Authority CA (SHA1)</td>
<td>Microsoft Root Certificate Authority</td>
<td>fa 66 60 a9 4a b4 5f 6a 88 c0 d7 87 4d 89 a8 63 d7 4d ee 97</td>
</tr>
</tbody>
</table>


## Anbefalede forholdsregler

**For understøttede udgaver af Microsoft Windows**

Størstedelen af brugerne har slået automatiske opdateringer til og behøver ikke at foretage sig noget, eftersom KB2718704-opdateringen automatisk hentes og installeres. Brugere, der ikke har slået automatisk opdatering til, skal søge efter opdateringer og installere denne opdatering manuelt. Yderligere oplysninger om specifikke konfigurationsindstillinger for automatiske opdatering findes i [Microsoft Knowledge Base-artiklen 294871](http://support.microsoft.com/kb/294871).

For administratorer og virksomhedsinstallationer eller slutbrugere, der ønsker at installere KB2718704-opdateringen manuelt, anbefaler Microsoft, at brugerne straks anvender opdateringen ved hjælp af software til opdateringsstyring eller ved at søge efter opdateringer via [Microsoft Update](http://go.microsoft.com/fwlink/?linkid=40747)-tjenesten. Du kan få flere oplysninger om, hvordan du manuelt installerer opdateringen, i [Microsoft Knowledge Base-artikel 2718704](http://support.microsoft.com/kb/2718704).

#### Yderligere anbefalede forholdsregler

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
    
    Du kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Microsoft-software opdateret**
    
    Brugere, der kører Microsoft-software, skal anvende de nyeste sikkerhedsopdateringer fra Microsoft for at beskytte deres computer bedst muligt. Hvis du ikke er sikker på, om dine programmer er opdateret, skal du besøge [Microsoft Update](http://go.microsoft.com/fwlink/?linkid=40747), hvor du kan scanne din computer for tilgængelige opdateringer og installere eventuelle vigtige opdateringer. Hvis du har automatisk opdatering aktiveret og konfigureret til at finde opdateringer til Microsoft-produkter, leveres opdateringerne til dig, når de udgives, men du skal kontrollere, at de installeres.

### Andre oplysninger

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre om aktive beskyttelser er tilgængelige fra leverandører af sikkerhedssoftware, skal du gå ind på websteder med aktive beskyttelser, der udbydes af de programpartnere, som er angivet i [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V 1.0 (3. juni 2012): Meddelelse offentliggjort.
  - V 1.1 (13. juni 2012): Meddelelse revideret for at meddele kunderne, at Windows Mobile 6.x-, Windows Phone 7- og Windows Phone 7.5-enheder ikke er berørt af dette problem.

*Built at 2014-04-18T01:50:00Z-07:00*

