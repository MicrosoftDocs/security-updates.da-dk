---
title: Microsoft Security Advisory 2719615
TOCTitle: "2719615"
ms:assetid: "2719615"
ms:mtpsurl: https://technet.microsoft.com/da-DK/library/2719615(v=Security.10)
ms:contentKeyID: 61223847
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 2719615

## Sårbarhed i Microsoft XML Core Services kan give mulighed for fjernudførelse af kode

Offentliggjort: 12. juni 2012

**Version:** 1.0

### Generelle oplysninger

#### Resumé

Microsoft er opmærksom på aktive angreb, der udnytter en sårbarhed i Microsoft XML Core Services 3.0, 4.0, 5.0 og 6.0. Sårbarheden kan muliggøre fjernudførelse af kode, hvis en bruger får vist en særligt udformet webside i Internet Explorer. En hacker kan imidlertid ikke tvinge brugere til at besøge et sådant websted. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugerne til hackerens websted. Sårbarheden berører alle understøttede versioner af Microsoft Windows og alle understøttede versioner af Microsoft Office 2003 og Microsoft Office 2007.

Sårbarheden opstår, når MSXML forsøger at få adgang til et objekt i hukommelsen, som ikke er blevet initialiseret. Dette kan ødelægge hukommelsen på en måde, så en hacker kan køre arbitrær kode i forbindelse med den bruger, der er logget på.

Vi arbejder aktivt med vores partnere i vores [Microsoft Active Protections Program](http://go.microsoft.com/fwlink/?linkid=215201) (MAPP) med at give oplysninger, som de kan bruge til at give bredere beskyttelse til kunder.Job1084Job1084 For oplysninger om beskyttelse udgivet af MAPP-partnere skal du se [MAPP-partnere med opdateret beskyttelse](http://technet.microsoft.com/security/advisorymapp).

Når vores undersøgelse er afsluttet, vil Microsoft tage de nødvendige skridt for at hjælpe brugerne. Det kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

**Forebyggende faktorer:**

  - I et webbaseret angrebsscenarie skal en hacker hoste et websted, der indeholder en særligt udformet webside, som bruges til at udnytte denne sårbarhed. En hacker kan imidlertid ikke tvinge brugere til at besøge et sådant websted. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugerne til hackerens websted.
  - En hacker, som det lykkes at udnytte denne sårbarhed, vil kunne få de samme brugerrettigheder som den bruger, der er logget på. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.
  - Som standard kører Internet Explorer på Windows Server 2003, Windows Server 2008 og Windows Server 2008 R2 i en begrænset tilstand, der kaldes [Udvidet sikkerhedskonfiguration](http://technet.microsoft.com/en-us/library/dd883248\(ws.10\).aspx). Denne tilstand reducerer risikoen i forbindelse med denne sårbarhed. Du kan få flere oplysninger om Udvidet sikkerhedskonfiguration i Internet Explorer i afsnittet Ofte stillede spørgsmål (FAQ).

**Anbefaling.** Der findes en Microsoft Fix it-løsning, der blokerer angrebsvektoren for denne sårbarhed. Microsoft opfordrer kunder, der kører en berørt konfiguration, til at anvende Fix it-løsningen så hurtigt som muligt. Yderligere oplysninger finder du i afsnittet **Anbefalede forholdsregler** i denne meddelelse.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2012-1889">CVE-2012-1889</a></td>
</tr>
<tr class="even">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/2719615">KB 2719615</a></td>
</tr>
</tbody>
</table>


#### Berørte programmer

Denne meddelelse omhandler følgende programmer.

**Berørte programmer**

<table class="dataTable" xmlns="http://www.w3.org/1999/xhtml">
        <caption>Software</caption>
        
        
          <tr><th colspan="2">Operativsystem</th></tr>
        
        
          <tr><td>Windows XP Service Pack 3</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows XP Professional x64 Edition Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2003 Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2003 x64 Edition Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2003 med SP2 til Itanium-baserede systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Vista Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Vista x64 Edition Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 til 32-bit-systemer Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2008 til x64-baserede systemer Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 til Itanium-baserede systemer Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows 7 til 32-bit-systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows 7 til 32-bit-systemer Service Pack 1</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows 7 til x64-baserede systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows 7 til x64-baserede systemer Service Pack 1</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2008 R2 til x64-baserede systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 R2 til x64-baserede systemer Service Pack 1</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2008 R2 til Itanium-baserede systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 R2 til Itanium-baserede systemer Service Pack 1</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
        
        
          <tr><th colspan="2">Installationsindstillingen Server Core.</th></tr>
        
        
          <tr><td>Windows Server 2008 til 32-bit-systemer Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 til x64-baserede systemer Service Pack 2</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr><td>Windows Server 2008 R2 til x64-baserede systemer</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
          <tr class="alternateRow"><td>Windows Server 2008 R2 til x64-baserede systemer Service Pack 1</td><td>Microsoft XML Core Services 3.0,<br />Microsoft XML Core Services 4.0,<br />Microsoft XML Core Services 6.0</td></tr>
        
        
          <tr><th colspan="2">Microsoft Office</th></tr>
        
        
          <tr><td>Microsoft Office 2003 Service Pack 3</td><td>Microsoft XML Core Services 5.0</td></tr>
          <tr class="alternateRow"><td>Microsoft Office 2007 Service Pack 2</td><td>Microsoft XML Core Services 5.0</td></tr>
          <tr><td>Microsoft Office 2007 Service Pack 3</td><td>Microsoft XML Core Services 5.0</td></tr>
        
      </table>


**Programmer,** **der** **ikke er berørt**

<table>
<caption>Software</caption>
<tbody>
<tr class="odd">
<td>Microsoft Office 2010 (32-bit-versioner)</td>
</tr>
<tr class="even">
<td>Microsoft Office 2010 Service Pack 1 (32-bit editions)</td>
</tr>
<tr class="odd">
<td>Microsoft Office 2010 (64-bit-versioner)</td>
</tr>
<tr class="even">
<td>Microsoft Office 2010 Service Pack 1 (64-bit editions)</td>
</tr>
<tr class="odd">
<td>Microsoft Office Web Apps 2010</td>
</tr>
<tr class="even">
<td>Kompatibilitetspakke til Microsoft Office Service Pack 2</td>
</tr>
<tr class="odd">
<td>Kompatibilitetspakke til Microsoft Office Service Pack 3</td>
</tr>
<tr class="even">
<td>Microsoft Works 9</td>
</tr>
<tr class="odd">
<td>Microsoft Office 2008 til Mac</td>
</tr>
<tr class="even">
<td>Microsoft Office til Mac 2011</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft undersøger rapporter om en sårbarhed i Microsoft XML Core Services 3.0, 4.0, 5.0 og 6.0. Sårbarheden kan muliggøre fjernudførelse af kode, hvis en bruger får vist en særligt udformet webside i Internet Explorer. Denne sårbarhed berører den software, der er angivet i afsnittet Berørte programmer.

**Hvad** **er** **årsagen** **til denne sårbarhed** **?**  
Sårbarheden opstår, når MSXML forsøger at få adgang til et objekt i hukommelsen, der ikke er blevet initialiseret.

**Hvad kan en hacker bruge sårbarheden til?**  
En hacker kan hoste et særligt udformet websted, der er beregnet til at udnytte sårbarheden gennem Internet Explorer, og derefter overtale en bruger til at få vist webstedet. Dette kan også omfatte websteder, som accepterer indhold leveret af brugerne eller reklamer, websteder som hoster indhold leveret af brugerne eller reklamer samt kompromitterede websteder. Disse websteder kan have særligt udformet indhold, som kan udnytte denne sårbarhed. En hacker kan dog aldrig tvinge brugere til at besøge disse websteder. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugerne til hackerens websted. Det vil måske også være muligt at vise særligt udformet webindhold i bannerreklamer eller andre metoder til levering af webindhold til berørte systemer.

**Hvordan kan en hacker udnytte sårbarheden?**  
En hacker kan udnytte sårbarheden ved at hoste et særligt udformet websted, der er beregnet til at fremkalde MSXML via Internet Explorer. Dette kan også omfatte kompromitterede websteder og websteder, der accepterer eller er vært for indhold leveret af brugerne eller reklamer. Disse websteder kan have særligt udformet indhold, som kan udnytte denne sårbarhed. En hacker kan dog aldrig tvinge brugere til at besøge disse websteder. I stedet er hackeren nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted. Det vil måske også være muligt at vise særligt udformet webindhold ved hjælp af bannerreklamer eller andre metoder til levering af webindhold til berørte systemer.

**Hvad er MSXML (Microsoft XML Core Services)?**  
MSXML (Microsoft XML Core Services) gør det muligt for kunder, der bruger JScript, Visual Basic Scripting Edition (VBScript) og Microsoft Visual Studio 6.0, at bygge XML-baserede programmer, der muliggør interoperabilitet med andre programmer, som overholder XML 1.0-standarden. Yderligere oplysninger findes på MSDN-siden, [MSXML](http://msdn.microsoft.com/en-us/library/ms763742.aspx).

**Hvilken version af Microsoft XML Core Services er installeret på mit system?**  
Microsoft XML Core Services er inkluderet i yderligere ikke-operativsystemsoftware fra Microsoft og er også tilgængelig som separate downloads. For oplysninger om de forskellige tilgængelige Microsoft XML Core Services-versioner og de produkter, der installerer dem, skal du se[Microsoft Knowledge Base-artikel 269238](http://support.microsoft.com/kb/269238).

**Hvad er Enhanced Mitigation Experience Toolkit v.** **3.0** **(EMET)?** **  
**EMET (Enhanced Mitigation Experience Toolkit) er et værktøj, der hjælper med at forebygge, at det kan lykkes at udnytte sårbarheder i software. EMET opnår dette ved at bruge forebyggende sikkerhedsteknologier. Disse teknologier fungerer som særlig beskyttelse og forhindring, som ophavsmanden til en exploit skal overvinde for at kunne udnytte softwaresårbarheder. Disse forebyggende sikkerhedsteknologier er ingen garanti for, at sårbarheder ikke kan udnyttes, men de medvirker til, at udnyttelse bliver så vanskelig som muligt at gennemføre. I mange tilfælde vil det sandsynligvis ikke være muligt at udvikle en fuldt funktionel udnyttelse, der kan omgå EMET. Yderligere oplysninger finder du i [Microsoft Knowledge Base-artikel 2458544](http://support.microsoft.com/kb/2458544).

## Anbefalede forholdsregler

**Anvend omgåelser**

Omgåelsen refererer til en indstilling eller konfigurationsændring, der ikke retter den underliggende sårbarhed, men som hjælper med at blokere kendte angrebsvektorer, indtil en sikkerhedsopdatering bliver tilgængelig. Se næste afsnit, **Omgåelser**, for at få flere oplysninger.

#### Omgåelser

#### Anvend den Microsoft Fix it-løsning, der blokerer angrebsvektoren for denne sårbarhed.

Se [Microsoft Knowledge Base-artikel 2719615](http://support.microsoft.com/kb/2719615) for at få vejledning til, hvordan du anvender en automatisk Microsoft Fix it-løsning, der blokerer angrebsvektoren for den sårbarhed, der behandles i denne meddelelse. Vi anbefaler, at administratorer læser KB-artiklen grundigt, inden de implementerer denne Fix it-løsning.

#### Implementer Enhanced Mitigation Experience Toolkit

EMET (Enhanced Mitigation Experience Toolkit) er et værktøj, der hjælper med at forebygge, at det kan lykkes at udnytte sårbarheder i software. Yderligere oplysninger finder du i [Microsoft Knowledge Base-artikel 2458544](http://support.microsoft.com/kb/2458544).

**Konfigurerer EMET til Internet Explorer fra EMET-brugergrænsefladen**

Udfør følgende trin for at tilføje iexplore.exe til listen over programmer, der bruger EMET:

1.  Klik på **Start**, klik derefter på **Alle programmer**, klik på **Enhanced Mitigation Experience Toolkit**, og klik derefter på **EMET** **3.0**.
2.  Klik på **Yes** på UAC-prompten, klik på **Configure Apps**, og klik derefter på **Add**.
3.  I det vindue, der åbnes, skal du gå til det program, der skal konfigureres i EMET.  
      
    For 32-bit-installationer af Internet Explorer er placeringen:  
    C:\\Program Files (x86)\\Internet Explorer\\iexplore.exe  
      
    **Bemærk** På 32-bit-systemer er stien c:\\program files\\Internet Explorer\\iexplore.exe  
      
    For 64-bit-installationer af Internet Explorer er placeringen:  
    C:\\Program Files\\Internet Explorer\\iexplore.exe
4.  Klik på **OK**, og luk EMET.

**Konfigurer EMET til Internet Explorer fra en kommandolinje**

  - Ved 32-bit-installationer af Internet Explorer skal du køre følgende fra en kommandoprompt med administratorrettigheder:
    
    `C:\Windows\System32>"c:\Program Files\EMET\EMET_Conf.exe"--add "c:\Program Files (x86)\Internet Explorer\iexplore.exe"`
    
    **Bemærk** For 32-bit-systemer er stien c:\\program files\\Internet Explorer\\iexplore.exe

  - Ved x64-baserede installationer af IE skal du køre følgende fra en kommandoprompt med administratorrettigheder:
    
    `C:\Windows\System32>"c:\Program Files (x86)\EMET\EMET_Conf.exe"--add "c:\Program Files\Internet Explorer\iexplore.exe"`

  - Hvis du har fuldført dette, vises følgende meddelelse:  
      
    "The changes you have made may require restarting one or more applications" (De ændringer, du har foretaget, betyder måske, at du skal genstarte et eller flere programmer)

  - Hvis programmet allerede er blevet tilføjet i EMET, vises følgende meddelelse:  
      
    Error: "c:\\Program Files (x86)\\Internet Explorer\\iexplore.exe" conflicts with existing entry for "C:\\Program Files (x86)\\Internet Explorer\\iexplore.exe" (Fejl: "c:\\Program Files (x86)\\Internet Explorer\\iexplore.exe" er i modstrid med eksisterende post for "C:\\Program Files (x86)\\Internet Explorer\\iexplore.exe")

#### Konfigurer Internet Explorer til at spørge, inden der køres Active Scripting, eller deaktiver Active Scripting i sikkerhedszonen for internet og lokalt intranet

Du kan beskytte computeren mod denne sårbarhed ved at ændre indstillingerne, så du bliver spurgt, inden der køres Active Scripting eller ved at deaktivere Active Scripting i sikkerhedszonen for internet og lokalt intranet. Det gøres ved at følge disse trin:

1.  Klik på **Internetindstillinger** i menuen **Funktioner** i Internet Explorer.
2.  Klik på fanen **Sikkerhed**.
3.  Klik på **Internet**, og klik derefter på **Brugerdefineret niveau**.
4.  Klik på **Spørg eller Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
5.  Klik på **Lokalt intranet**, og klik derefter på **Brugerdefineret niveau**.
6.  Klik på **Spørg eller Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
7.  Klik på **OK** to gange for at vende tilbage til Internet Explorer.

**Bemærk** Når du deaktiverer Active Scripting i sikkerhedszonerne for internet og lokalt intranet, kan det forårsage, at nogle websteder ikke fungerer korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Det vil få webstedet til at fungere korrekt.

**Bemærk** Når du har indstillet Internet Explorer til at spørge, før der køres ActiveX-objekter og/eller Active Scripting i internetzonen og i den lokale intranetzone, kan du føje websteder, du har tillid til, til Internet Explorers zone med Websteder, du har tillid til. Det giver dig mulighed for at fortsætte med at bruge de websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.

Det gøres ved at følge disse trin:

1.  Klik på **Funktioner**, klik på **Internetindstillinger**, og klik derefter på fanen **Sikkerhed** i Internet Explorer.
2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
5.  Gentag disse trin for hvert websted, du vil føje til zonen.
6.  Klik på **OK** to gange for at acceptere ændringerne og vende tilbage til Internet Explorer.

**Bemærk** Tilføj websteder, du er sikker på ikke udfører ondsindede handlinger på computeren. To websteder du bør tilføje, er "\*.windowsupdate.microsoft.com" og  
"\*.update.microsoft.com" (uden anførselstegn). Det er de websteder, hvor opdateringerne findes, og der kræves et ActiveX-objekt for at installere opdateringen.

**Virkning af omgåelsen:** Der er bivirkninger ved at spørge, før der køres Active Scripting. Mange websteder på internettet eller på et intranet bruger Active Scripting til at give ekstra funktionalitet. Et websted med online e-handel eller home banking kan f.eks. bruge Active Scripting til at vise menuer, bestillingsformularer eller tilmed kontooversigter. Spørgsmål, før der køres Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

#### Yderligere anbefalede forholdsregler

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
    
    Du kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Microsoft-software opdateret**
    
    Brugere, der kører Microsoft-software, skal anvende de nyeste sikkerhedsopdateringer fra Microsoft for at beskytte deres computer bedst muligt. Hvis du ikke er sikker på, om dine programmer er opdateret, skal du besøge [Microsoft Update](http://go.microsoft.com/fwlink/?linkid=40747), hvor du kan scanne din computer for tilgængelige opdateringer og installere eventuelle vigtige opdateringer. Hvis du har automatisk opdatering aktiveret og konfigureret til at finde opdateringer til Microsoft-produkter, leveres opdateringerne til dig, når de udgives, men du skal kontrollere, at de installeres.

### Andre oplysninger

#### Tak til

Microsoft [takker](http://go.microsoft.com/fwlink/?linkid=21127) følgende for at hjælpe os i arbejdet med at beskytte kunderne:

  - [Google Security Team](http://www.google.com/) for at samarbejde med os om MSXML-initialiseret hukommelsessårbarhed (CVE-2012-1889)
  - [Qihoo 360 Security Center](http://www.360.cn/) for at rapportere MSXML-initialiseret hukommelsessårbarhed (CVE-2012-1889)

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre om aktive beskyttelser er tilgængelige fra leverandører af sikkerhedssoftware, skal du gå ind på websteder med aktive beskyttelser, der udbydes af de programpartnere, som er angivet i [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (12. juni 2012): Meddelelse offentliggjort.

*Built at 2014-04-18T01:50:00Z-07:00*

