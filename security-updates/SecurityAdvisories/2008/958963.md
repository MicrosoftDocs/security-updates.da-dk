---
title: Microsoft Security Advisory 958963
TOCTitle: "958963"
ms:assetid: "958963"
ms:mtpsurl: https://technet.microsoft.com/da-DK/library/958963(v=Security.10)
ms:contentKeyID: 61223901
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 958963

## Offentliggjort exploit-kode, der påvirker servertjenesten

Offentliggjort: 27. oktober 2008

Microsoft er opmærksom på, at der er blevet offentliggjort en detaljeret exploit-kode, der demonstrerer udførelse af kode, på internettet til den sårbarhed, der løses af sikkerhedsopdateringen [MS08-067](http://technet.microsoft.com/security/bulletin/ms08-067). Denne exploit-kode demonstrerer udførelse af kode på Windows 2000, Windows XP og Windows Server 2003. Microsoft er opmærksom på begrænsede, målrettede aktive angreb, der anvender denne exploit-kode. På nuværende tidspunkt er der ingen selvreplikerende angreb vedrørende denne sårbarhed. Microsoft har igangsat undersøgelser i forbindelse med svarprocessen for softwaresikkerhed (SSIRP) og efterforsker fortsat dette problem.

Vores undersøgelse af denne exploit-kode har bekræftet, at den ikke påvirker kunder, der har installeret de opdateringer, der beskrives i [MS08-067](http://technet.microsoft.com/security/bulletin/ms08-067), på deres computer.  Microsoft anbefaler fortsat, at kunder anvender opdateringerne til de berørte programmer ved at aktivere funktionen Automatiske opdateringer i Windows.

Vi arbejder fortsat sammen med vores partnere Microsoft Security Response Alliance (MSRA) og Microsoft Active Protections Program (MAPP), så deres produkter kan give kunderne yderligere beskyttelse. Vi har opdateret vores sikkerhedsprodukter Windows Live Safety Scanner, Windows Live One Care og Forefront med beskyttelse til vores kunder. Vi har også samarbejdet med vores partnere inden for programmet Global Infrastructure Alliance for Internet Safety (GIAIS) om at tage forholdsregler for at forebygge angrebene i at spredes.

Kunder, som mener, at de er berørte, kan kontakte kundeservice og support. Kontakt kundeservice og support i Nordamerika for at få gratis hjælp til problemer med sikkerhedsopdateringer eller virus ved at ringe til (1-866-PCSAFETY). Kunder i resten af verden kan få hjælp ved at bruge en af metoderne her: <http://www.microsoft.com/protect/support/default.mspx> (klik på hyperlinket **vælg din region** i det første afsnit).

Forebyggende faktorer:

  - Brugere, som har installeret sikkerhedsopdateringen [MS08-067](http://technet.microsoft.com/security/bulletin/ms08-067), er ikke berørt af denne sårbarhed.
  - Systemerne Windows 2000, Windows XP og Windows Server 2003 er mest udsatte for denne sårbarhed. Kunder, der anvender disse platforme, bør installere [MS08-067](http://technet.microsoft.com/security/bulletin/ms08-067) så snart som muligt.
  - Det anbefales at installere opdateringen, men kunder, som har anvendt de afhjælpninger, der er beskrevet i [MS08-067](http://technet.microsoft.com/security/bulletin/ms08-067), er mindre udsat og har minimeret risikoen for at blive udsat for et angreb.

### Generelle oplysninger

## Oversigt

**Meddelelsens formål:** Meddelelse om, at en sikkerhedsopdatering, som kan beskytte mod denne mulige trussel, er tilgængelig.

**Meddelelsens status:** Da dette problem allerede er blevet afhjulpet i forbindelse med sikkerhedsbulletin [MS08-067](http://technet.microsoft.com/security/bulletin/ms08-067), kræves der ingen yderligere opdatering.

**Anbefaling:** Installer sikkerhedsopdatering [MS08-067](http://technet.microsoft.com/security/bulletin/ms08-067), som kan være med til at beskytte mod denne sårbarhed.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2008-4250">CVE-2008-4250</a></td>
</tr>
<tr class="even">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/958963">958963</a></td>
</tr>
<tr class="odd">
<td><strong>Sikkerhedsbulletin fra Microsoft</strong></td>
<td><a href="http://technet.microsoft.com/security/bulletin/ms08-067">MS08-067</a></td>
</tr>
<tr class="even">
<td><strong>CERT-reference</strong></td>
<td><a href="http://www.kb.cert.org/vuls/id/827267">VU#827267</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Windows XP Service Pack 2 og Windows XP Service Pack 3</td>
</tr>
<tr class="even">
<td>Windows XP Professional x64 Edition og Windows XP Professional x64 Edition Service Pack 2</td>
</tr>
<tr class="odd">
<td>Windows Server 2003 Service Pack 1 og Windows Server 2003 Service Pack 2</td>
</tr>
<tr class="even">
<td>Windows Server 2003 x64 Edition og Windows Server 2003 x64 Edition Service Pack 2</td>
</tr>
<tr class="odd">
<td>Windows Server 2003 med SP1 til Itanium-baserede systemer og Windows Server 2003 med SP2 til Itanium-baserede systemer</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**    
Microsoft har kendskab til offentliggørelserne af exploit-kode, som retter sig mod den sårbarhed, der er identificeret i Microsoft-sikkerhedsopdatering [MS08-067](http://technet.microsoft.com/security/bulletin/ms08-067). Det berører den software, som fremgår af afsnittet Oversigt.

**Er det en sårbarhed, som kræver, at Microsoft udgiver en sikkerhedsopdatering?**    
Microsoft løste denne sikkerhedssårbarhed i [MS08-067](http://technet.microsoft.com/security/bulletin/ms08-067). Brugere, der har installeret sikkerhedsopdateringen MS08-067, er ikke berørt af denne sårbarhed. Ingen yderligere opdatering er nødvendig.

**Hvad er årsagen til sårbarheden?**    
Denne tjeneste håndterer ikke specialoprettede RPC-anmodninger.

**Hvad kan en hacker bruge sårbarheden til?**    
En hacker kan udnytte denne sårbarhed over RPC uden godkendelse til at køre arbitrær kode. Derefter vil det være muligt for hackeren at installere programmer, se, ændre eller slette data, eller oprette nye konti med komplette brugerrettigheder.

**Hvad er servertjenesten?**    
Servertjenesten understøtter RPC, fil og udskrivning samt navngiven pipe-deling via netværket. Servertjenesten giver mulighed for at dele lokale ressourcer (f.eks. diske og printere), så andre brugere på netværket kan få adgang til dem. Det tillader også navngiven pipe-kommunikation mellem programmer, der kører på andre computere og din computer, som bruges til RPC.

**Hvad er PC?**    
Remote Procedure Call (RPC) er en protokol, som et program kan bruge til at anmode om en tjeneste fra et program, der findes på en anden computer i et netværk. RPC hjælper med interoperabiliteten, fordi det program, der bruger RPC, ikke behøver at forstå de netværksprotokoller, der understøtter kommunikation. I RPC fungerer det program, der anmoder, som klienten, og det program, der leverer tjenesten, fungerer som serveren.

**Er der kendskab til problemer med installeringen af Microsoft-sikkerhedsopdateringen, som beskytter mod denne trussel?**    
Nej. Microsoft opfordrer fortsat kunderne til at installere opdateringen med det samme.

## Anbefalede forholdsregler

Hvis du har installeret den opdatering, der blev udsendt sammen med sikkerhedsbulletin [MS08-067](http://technet.microsoft.com/security/bulletin/ms08-067), er du allerede beskyttet mod det angreb, der er identificeret i den offentliggjorte proof of concept-kode. Hvis du ikke har installeret opdateringen, opfordres du til at anvende de omgåelser, der beskrives i [MS08-067](http://technet.microsoft.com/security/bulletin/ms08-067).

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

  - **Anvend de omgåelser, der fremgår af bulletinen fra Microsoft**
    
    Sikkerhedsbulletinen [MS08-067](http://technet.microsoft.com/security/bulletin/ms08-067) omfatter de relevante omgåelser, der kan anvendes til at beskytte systemet imod denne sårbarhed.

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 27\. oktober 2008: Meddelelse offentliggjort

*Built at 2014-04-18T01:50:00Z-07:00*

