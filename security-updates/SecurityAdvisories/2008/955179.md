---
title: Microsoft Security Advisory 955179
TOCTitle: "955179"
ms:assetid: "955179"
ms:mtpsurl: https://technet.microsoft.com/da-DK/library/955179(v=Security.10)
ms:contentKeyID: 61223898
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 955179

## Sårbarhed i ActiveX-objektet til Snapshot Viewer til Microsoft Access kan gøre fjernudførelse af kode mulig

Offentliggjort: 7. juli 2008

Microsoft undersøger aktive, målrettede angreb, der udnytter en mulig sårbarhed i ActiveX-objektet til Snapshot Viewer til Microsoft Access. En hacker kan udnytte sårbarheden ved at oprette en særligt udformet webside. Når en bruger åbner websiden, kan sårbarheden gøre fjernudførelse af kode mulig. En hacker, som det lykkes for at udnytte denne sårbarhed, vil kunne få de samme brugerrettigheder som den bruger, der er logget på.

ActiveX-objektet til Snapshot Viewer til Microsoft Access giver dig mulighed for at få vist et øjebliksbillede af en Access-rapport uden at have standard- eller kørselsversioner af Microsoft Office Access. Sårbarheden berører kun ActiveX-objektet til Snapshot Viewer til Microsoft Office Access 2000, Microsoft Office Access 2002 og Microsoft Office Access 2003.

ActiveX-objektet leveres sammen med alle understøttede versioner af Microsoft Office Access undtagen Microsoft Office Access 2007. ActiveX-objektet leveres også sammen med Snapshot Viewer alene.

Forebyggende faktorer

  - I et webbaseret angrebsscenarie kan hackeren hoste et websted, der indeholder en webside, som bruges til at udnytte denne sårbarhed. Dertil kommer, at kompromitterede websteder og websteder, der accepterer eller er vært for indhold leveret af brugerne, kan indeholde særligt udformet indhold, som kan udnytte sårbarheden. En hacker er nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted.
  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.
  - Som standard kører Internet Explorer på Windows Server 2003 og Windows Server 2008 i en begrænset tilstand, der kaldes [udvidet sikkerhedskonfiguration](http://go.microsoft.com/fwlink/?linkid=92039). Denne tilstand indstiller sikkerhedsniveauet for Internetzonen til Høj. Dette er en forebyggende faktor i forhold til websteder, som du ikke har føjet til zonen Websteder, du har tillid til, i Internet Explorer.

### Generelle oplysninger

## Oversigt

**Meddelelsens formål:** Meddelelse om aktive, målrettede angreb, der berører ActiveX-objektet til Snapshot Viewer til Microsoft Office Access 2000, Microsoft Office Access 2002 og Microsoft Office Access 2003.

**Meddelelsens status:** Meddelelse offentliggjort

**Anbefaling:** Læs om de anbefalede forholdsregler, og konfigurer, som det er relevant for dig.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CERT-reference</strong></td>
<td><a href="http://www.kb.cert.org/vuls/id/837785">VU#837785</a></td>
</tr>
<tr class="even">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2008-2463">CVE-2008-2463</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Snapshot Viewer til Microsoft Access</td>
</tr>
<tr class="odd">
<td>Microsoft Office Access 2000</td>
</tr>
<tr class="even">
<td>Microsoft Office Access 2002</td>
</tr>
<tr class="odd">
<td>Microsoft Office Access 2003</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er opmærksom på en ny rapport om en sårbarhed, der berører ActiveX-objektet til Snapshot Viewer til Microsoft Access. Det berører den software, som nævnes i afsnittet Oversigt.

**Er det en sårbarhed, som kræver, at Microsoft udgiver en sikkerhedsopdatering?**  
Microsoft vil tage de nødvendige skridt for at beskytte kunderne. Dette kan bl.a. omfatte en sikkerhedsopdatering i forbindelse med vores månedlige udgivelsesproces, en enkeltstående opdatering eller yderligere vejledning, så kunderne bedre kan beskytte sig selv.

  
**Hvad er årsagen til truslen?** Denne trussel skyldes en sårbarhed i ActiveX-objektet til Snapshot Viewer. Et særligt udformet websted, der er specialdesignet til at udnytte ActiveX-objektet via Internet Explorer, kan gøre fjernudførelse af kode mulig. Dette kan også omfatte kompromitterede websteder og websteder, der accepterer eller er vært for indhold, der er leveret af brugerne, eller reklamer. Disse websteder kan have særligt udformet indhold, som kan udnytte denne sårbarhed. En hacker kan dog aldrig tvinge brugere til at besøge disse websteder. I stedet er hackeren nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted. Det vil måske også være muligt at vise særligt udformet webindhold ved hjælp af banner-reklamer eller andre metoder til levering af webindhold til berørte systemer.

**Hvad er Snapshot Viewer til Microsoft Access?**  
Snapshot Viewer giver dig mulighed for at få vist et øjebliksbillede af en Access-rapport uden at have standard- eller kørselsversioner af Microsoft Office Access.

**Hvad er en kill-bit?**  
En sikkerhedsfunktion i Microsoft Internet Explorer gør det muligt at forhindre, at et ActiveX-objekt nogensinde bliver indlæst af HTML-gengivelsesprogrammet i Internet Explorer. Dette gøres ved at lave en indstilling i registreringsdatabasen og omtales som angivelse af kill-bitten. Når kill-bitten er angivet, kan objektet aldrig indlæses, heller ikke selvom det er installeret. Angivelse af kill-bitten sikrer, at hvis en sårbar komponent bliver introduceret eller introduceret på ny i et system, forbliver komponenten inaktiv og uskadelig.

Du kan finde oplysninger om en kill-bit i [Microsoft Knowledge Base Article 240797](http://support.microsoft.com/kb/240797): Sådan forhindres et ActiveX-objekt i at køre i Internet Explorer.

**Skal jeg angive kill-bitten, selvom jeg ikke har objektet installeret?**  
Ja. Angivelse af kill-bitten blokerer det sårbare objekt, så det ikke kan køre i Internet Explorer.

**Hvordan ved jeg, om objektet er installeret?**  
En eller flere af følgende registreringsdatabasenøgler vil blive indstillet:

HKEY\_CLASSES\_ROOT\\CLSID\\{F0E42D50-368C-11D0-AD81-00A0C90DC8D9}

HKEY\_CLASSES\_ROOT\\CLSID\\{F0E42D60-368C-11D0-AD81-00A0C90DC8D9}

HKEY\_CLASSES\_ROOT\\CLSID\\{F2175210-368C-11D0-AD81-00A0C90DC8D9}

## Anbefalede forholdsregler

**Omgåelser**

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. I tilfælde, hvor en omgåelse reducerer funktionaliteten, er dette angivet i posten.

  - **Forhindring af kørsel af COM-objekter i Internet Explorer**
    
    Du kan deaktivere forsøg på at instantiere et COM-objektet i Internet Explorer ved at angive kill-bitten for objektet i registreringsdatabasen.
    
    **Advarsel\!** Hvis du bruger registreringseditoren forkert, kan du forårsage alvorlige problemer, der kan betyde, at du er nødt til at installere operativsystemet igen. Microsoft kan ikke garantere, at du kan løse problemer, der er et resultat af forkert brug af registreringseditoren. Brug af Registreringsdatabaseeditor sker på eget ansvar.
    
    Oplysninger om, hvordan du forhindrer et objekt i at køre i Internet Explorer, finder du i [Microsoft Knowledge Base Article 240797](http://support.microsoft.com/kb/240797). Denne artikel viser dig også, hvordan du opretter en værdi for Compatibility Flags i registreringsdatabasen for at forhindre et COM-objekt i at blive instantieret i Internet Explorer.
    
    Indsæt følgende tekst i et tekstredigeringsprogram som f.eks. Notesblok. Gem derefter filen ved at bruge filtypenavnet .reg.
    
    Windows Registry Editor Version 5.00  
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F0E42D50-368C-11D0-AD81-00A0C90DC8D9}\]  
    "Compatibility Flags"=dword:00000400
    
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F0E42D60-368C-11D0-AD81-00A0C90DC8D9}\]  
    "Compatibility Flags"=dword:00000400
    
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{F2175210-368C-11D0-AD81-00A0C90DC8D9}\]  
    "Compatibility Flags"=dword:00000400
    
    Du kan tilføje denne .reg-fil til individuelle systemer ved at dobbeltklikke på den. Du kan også tilføje den på tværs af domæner ved at bruge gruppepolitik. Yderligere oplysninger om gruppepolitikker finder du ved at besøge følgende Microsoft-websteder:
    
      - [Oversigt over gruppepolitik](http://technet2.microsoft.com/windowsserver/en/library/6d7cb788-b31d-4d17-9f1e-b5ddaa6deecd1033.mspx?mfr=true)
      - [Hvad er Objekteditor til gruppepolitik?](http://technet2.microsoft.com/windowsserver/en/library/47ba1311-6cca-414f-98c9-2d7f99fca8a31033.mspx?mfr=true)
      - [Hovedfunktioner og -indstillinger til gruppepolitik](http://technet2.microsoft.com/windowsserver/en/library/e926577a-5619-4912-b5d9-e73d4bdc94911033.mspx?mfr=true)
    
    **Bemærk** Du skal genstarte Internet Explorer for at ændringerne kan træde i kraft.
    
    **Virkning af omgåelsen**: ActiveX-objektet bliver ikke længere instantieret i Internet Explorer. Kunder, der har brug for dette objekt til at få vist et øjebliksbillede af en rapport uden at have standard- eller kørselsversioner af Microsoft Office Access 97 med Microsoft Office Access 2007 installeret, vil muligvis opleve, at deres rapporter ikke bliver vist, hvis de bruger ActiveX-objektet til Snapshot Viewer via Internet Explorer.

  - **Konfigurer Internet Explorer til at spørge, inden der køres Active Scripting, eller til at deaktivere Active Scripting i sikkerhedszonen for internet og lokalt intranet**
    
    Du kan beskytte computeren mod udnyttelse af denne sårbarhed ved at ændre indstillingerne, så du bliver spurgt, inden der køres Active Scripting, eller ved at deaktivere Active Scripting i sikkerhedszonen for internet og lokalt intranet. Det gøres ved at følge disse trin:
    
    1.  Klik på **Internetindstillinger** i menuen **Funktioner** i Internet Explorer.
    2.  Klik på fanen **Sikkerhed**.
    3.  Klik på **Internet**, og klik derefter på **Brugerdefineret niveau**.
    4.  Klik på **Spørg** eller **Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
    5.  Klik på **Lokalt intranet**, og klik derefter på **Brugerdefineret niveau**.
    6.  Klik på **Spørg** eller **Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
    7.  Klik på **OK** to gange for at vende tilbage til Internet Explorer.
    
    **Bemærk\!** Når du deaktiverer Active Scripting i sikkerhedszonerne for internet og lokalt intranet, kan det forårsage, at nogle websteder ikke fungerer korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Det vil få webstedet til at fungere korrekt.
    
    **Føj websteder, som du har tillid til, til zonen Websteder, du har tillid til, i Internet Explorer**
    
    Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.
    
    Det gøres ved at følge disse trin:
    
    1.  Klik på **Funktioner**, klik på **Internetindstillinger**, og klik derefter på fanen **Sikkerhed** i Internet Explorer.
    2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
    3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
    4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
    5.  Gentag disse trin for hvert websted, du vil føje til zonen.
    6.  Klik på **OK** to gange for at acceptere ændringerne og vende tilbage til Internet Explorer.
    
    **Bemærk** Tilføj alle websteder, som du er sikker på ikke udfører ondsindede handlinger på systemet. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.
    
    **Virkning af omgåelsen:** Der er bivirkninger ved at spørge, før der køres Active Scripting. Mange websteder på internettet eller på et intranet bruger Active Scripting til at give ekstra funktionalitet. Et websted med online e-handel eller home banking kan f.eks. bruge Active Scripting til at vise menuer, bestillingsformularer eller tilmed kontooversigter. Spørgsmål, før der køres Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

  - **Angiv sikkerhedsindstillingerne for internet og lokalt intranet til Høj, så du bliver spurgt, før der køres ActiveX-objekter og Active Scripting i disse zoner**
    
    Du kan beskytte computeren mod udnyttelse af denne sårbarhed ved at ændre indstillingerne for internetsikkerhedszonen, så du bliver spurgt, før der køres ActiveX-objekter og Active Scripting. Du kan gøre dette ved at indstille browsersikkerheden til Høj.
    
    Sådan hæves sikkerhedsniveauet for søgninger med Internet Explorer:
    
    1.  Klik på **Internetindstillinger** i menuen **Funktioner**.
    2.  Klik på fanen **Sikkerhed** i dialogboksen **Internetindstillinger**, og klik derefter på ikonet **Internet**.
    3.  Ryk skyderen til **Høj** under **Sikkerhedsniveau for denne zone**. Dermed sættes sikkerhedsniveauet for alle websteder, du besøger, til Høj.
    
    **Bemærk\!** Hvis skyderen ikke vises, skal du klikke på knappen **Standardniveau** og derefter flytte skyderen til **Høj**.
    
    **Bemærk\!** Hvis du angiver niveauet til Høj, vil nogle websteder muligvis ikke fungere korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Så vil webstedet fungere korrekt, selvom sikkerhedsindstillingen er angivet til Høj.
    
    **Føj websteder, som du har tillid til, til zonen Websteder, du har tillid til, i Internet Explorer**
    
    Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.
    
    Det gøres ved at følge disse trin:
    
    1.  Klik på **Funktioner**, klik på **Internetindstillinger**, og klik derefter på fanen **Sikkerhed** i Internet Explorer.
    2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger,** og klik derefter på **Websteder**
    3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
    4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
    5.  Gentag disse trin for hvert websted, du vil føje til zonen.
    6.  Klik på **OK** to gange for at acceptere ændringerne og vende tilbage til Internet Explorer.
    
    **Bemærk** Tilføj alle websteder, som du er sikker på ikke udfører ondsindede handlinger på systemet. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.
    
    **Virkning af omgåelsen**: Der er bivirkninger ved at spørge, før der køres ActiveX-objekter og Active Scripting. Mange websteder på internettet eller på et intranet bruger ActiveX eller Active Scripting til at give ekstra funktionalitet. Et websted med online e-handel eller home banking kan f.eks. bruge ActiveX-objekter til at vise menuer, bestillingsformularer eller tilmed kontooversigter. Spørgsmål, før der køres ActiveX-objekter eller Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på Ja for at køre ActiveX-objekter eller Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 7\. juli 2008: Meddelelse offentliggjort

*Built at 2014-04-18T01:50:00Z-07:00*

