---
title: Microsoft Security Advisory 954462
TOCTitle: "954462"
ms:assetid: "954462"
ms:mtpsurl: https://technet.microsoft.com/da-DK/library/954462(v=Security.10)
ms:contentKeyID: 61223895
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 954462

## Stigning i antallet af SQL-injektionsangreb, der udnytter ubekræftede brugerdatainput

Offentliggjort: 24. juni 2008

Microsoft er opmærksom på, at der inden for den seneste tid er sket en øgning af en type angreb, der er rettet mod websteder, som bruger Microsoft ASP- og ASP.NET-teknologier, men som ikke følger anbefalingerne for sikker udvikling af webprogrammer. Disse SQL-injektionsangreb udnytter ikke en specifik sårbarhed i softwaren, men er i stedet rettet imod websteder, der ikke benytter sikre metoder til åbning og manipulation af data, der er gemt i en relationsdatabase. Hvis et SQL-injektionsangreb lykkes, kan en hacker kompromittere data, der er gemt i disse databaser, og eventuelt foretage fjernudførelse af kode. Klienter, der navigerer til en kompromitteret server, kan uden at vide det blive videresendt til skadelige websteder, som kan installere malware på klientmaskinen.

**Forebyggende faktorer:**

Denne sårbarhed kan ikke udnyttes i webprogrammer, der følger de alment accepterede anbefalinger for sikker udvikling af webprogrammer ved at bekræfte brugerdatainput.

### Generelle oplysninger

## Oversigt

**Meddelelsens formål:** At hjælpe administratorer med at identificere og rette sårbar ASP- og ASP.NET-webprogramkode, der ikke følger anbefalingerne for sikker udvikling af webprogrammer.

**Meddelelsens status:** Microsoft-sikkerhedsmeddelelsen og tilknyttede værktøjer blev udgivet.

**Anbefaling:** Læs om de anbefalede forholdsregler, og konfigurer som det er relevant for dig. Det anbefales også, at serveradministratorer evaluerer effektiviteten af de omtalte værktøjer og bruger dem efter behov.

Denne meddelelse omhandler følgende programmer:

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft ASP- og ASP.NET-teknologier</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse skal hjælpe administratorer af websteder med at identificere mulige problemer med deres webprogramkode, som kan blive berørt af eventuelle SQL-injektionsangreb. Meddelelsen kan desuden bruges som en midlertidig løsning til at mindske antallet af SQL-injektionsangreb på serveren, mens programmerne bliver rettet.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Al webprogramkode, som har fulgt de alment accepterede anbefalinger for sikkerhed, er betydeligt mindre sårbar over for SQL-injektionsangreb. Selvom dette ikke udgør en sikkerhedssårbarhed, udsendes denne meddelelse som en ekstra advarsel og hjælp til administratorer med sårbare websteder.

**Hvad er årsagen til truslen?**  
Hvis ikke brugerinput valideres korrekt, kan hackere få mulighed for at indsætte SQL-kommandoer i inputfelter, der derefter kan udføres mod en datakilde, hvilket kan medføre beskadigelse af database eller udførelse af kode på serveren.

**Hvad kan en hacker bruge funktionen til?**  
Hackere kan udforme et automatiseret angreb, der kan udnytte SQL-injektionssårbarheder på websider, der ikke følger sikkerhedsanbefalingerne for udvikling af webprogrammer. Når hackeren har kompromitteret webstedet, kan han udføre adskillige skadelige handlinger på serveren som f.eks. sletning af en database og omdirigering af klienter, der navigerer til denne server, til skadelige websteder, som kan installere malware på klientmaskinen.

## Anbefalede forholdsregler

Microsoft har identificeret flere værktøjer, der kan hjælpe administratorer. Disse værktøjer omfatter registrering, forsvar og identifikation af kodning, der muligvis kan udnyttes af en hacker.

  - **Registrering – HP Scrawlr**
    
    Hewlett Packard har udviklet en gratis scanner, der kan identificere, om websteder er berørt af SQL-injektion. Dette værktøj samt hjælp til brug af det findes under [Find SQL-injektion med Scrawlr](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) på [HP Security Center](http://www.communities.hp.com/securitysoftware/).
    
    **Detaljeret beskrivelse:**  
    Værktøjet er et analyseværktøj af typen sort boks (dvs. at der ikke kræves kildekode). Brugeren indtaster en start-URL-adresse, hvorefter værktøjet gør følgende:
    
      - Gennemsøger den pågældende URL-adresse rekursivt med henblik på at opbygge en webstedstræstruktur.
      - Tester alle fundne links for detaljeret SQL-injektion ved at sende HTTP-anmodninger, der indeholder SQL-injektionsangrebsstrenge i formularfelter, parametre for forespørgselsstrenge og cookieværdier.
      - Undersøger HTTP-svarene fra serveren for SQL-fejlmeddelelser, der kan indikere en SQL-injektionssårbarhed.
      - Rapporterer alle sider, som kan være skadelige for brugeren, samt det/de tilknyttede inputfelter. For eksempel kan værktøjet rapportere, at felterne "brugernavn" og "adgangskode" på siden "foo.asp" er sårbare.

  - **Beskyttelse – UrlScan version 3.0 Beta**
    
    UrlScan version 3.0 Beta er et sikkerhedsværktøj fra Microsoft, der begrænser de typer af HTTP-anmodninger, som Internet Information Services (IIS) vil behandle. UrlScan hjælper med at forhindre potentielt skadelige anmodninger i at nå webprogrammet på serveren ved at blokere specifikke HTTP-anmodninger. UrlScan 3.0 kan installeres på IIS 5.1 og nyere, inklusive IIS 7.0. UrlScan 3.0 findes under [URLScan-værktøj 3.0 Beta](http://learn.iis.net/page.aspx/473/using-urlscan).  
      
    **Detaljeret beskrivelse:**  
    UrlScan version 3.0 er et værktøj, der giver dig mulighed for at implementere mange forskellige regler, så du bedre kan beskytte webprogrammer på servere mod SQL-injektionsangreb. Disse funktioner omfatter:
    
      - Mulighed for at implementere afvisningsregler, som anvendes individuelt på en URL-adresse, forespørgselsstreng, alle headere, en bestemt header eller en kombination af disse.
      - Et globalt DenyQueryString-afsnit, der giver dig mulighed for at tilføje afvisningsregler for forespørgselsstrenge og vælge at også kontrollere versioner af forspørgselsstrengen, der ikke er kommandoer.
      - Mulighed for at bruge kommandoer i afvisningsreglerne til at afvise CRLF og andre tegnsekvenser, der ikke kan udskrives, i konfigurationen.
      - Der kan installeres flere UrlScan-forekomster som webstedsfiltre med hver deres konfigurations- og logføringsindstillinger (urlscan.ini).
      - Meddelelser om konfigurationsændringer (urlscan.ini) bliver overført til arbejdsprocesserne uden at behøve at genbruge dem. Logføringsindstillinger er dog en undtagelse.
      - Udvidet logføring for at give beskrivende konfigurationsfejl.

  - **Identifikation – Microsoft Source Code Analyzer til SQL-injektion**
    
    Der er blevet udviklet et SQL-kildekodeanalyseværktøj. Dette værktøj kan bruges til at registrere ASP-kode, der er berørt af SQL-injektionsangreb. Du finder dette værktøj i [Microsoft Knowledge Base-artikel 954476](http://support.microsoft.com/kb/954476).
    
    **Detaljeret beskrivelse:**
    
    Microsoft Source Code Analyzer til SQL-injektion er et selvstændigt værktøj, som kunderne kan køre på deres egen ASP-kildekode. Foruden selve værktøjet medfølger der dokumentation om metoder til løsning af de problemer, som værktøjet finder i den kode, det analyserer. Blandt nøglefunktionerne i dette værktøj kan nævnes:
    
      - Scanning af ASP-kildekode efter kode, der kan medføre SQL-injektionssårbarheder.
      - Generering af output, der viser problemet med kodningen.
      - Dette værktøj identificerer kun sårbarheder i klassisk ASP-kode. Det kan ikke anvendes på ASP.NET-kode.

  - **Yderligere oplysninger**
    
    Microsoft har yderligere ressourcer til at hjælpe administratorer med at identificere og løse problemer vedrørende denne form for udnyttelse.
    
      - Links til anden dokumentation om SQL-injektion og de bedste kodningsfremgangsmåder:
        
        [Injektionsbeskyttelse af SQL-servere](http://msdn.microsoft.com/en-us/library/aa224806.aspx)
        
        [Forhindring af SQL-injektion i ASP](http://msdn.microsoft.com/en-us/library/cc676512.aspx)
        
        [Sådan kan du: beskytte mod SQL-injektion i ASP.NET](http://msdn.microsoft.com/en-us/library/ms998271.aspx)
        
        [Kodningsteknikker til beskyttelse mod SQL-injektion i ASP.NET](http://forums.asp.net/t/1254125.aspx)
        
        [Filtrering af SQL-injektion fra klassisk ASP](http://blogs.iis.net/nazim/archive/2008/04/28/filtering-sql-injection-from-classic-asp.aspx)
        
        [Blog til undersøgelser af og beskyttelse imod sikkerhedssårbarheder vedrørende SQL-injektionsangreb](http://blogs.technet.com/swi/archive/2008/05/29/sql-injection-attack.aspx)

### Other Information

Brugere i USA og Canada, som mener, at de er blevet berørt af denne mulige sårbarhed, kan få teknisk support fra Microsoft Product Support Services på telefon 1-866-PCSAFETY. Support i forbindelse med sikkerhedsopdateringer eller virus er gratis. Kunder i resten af verden kan få support ved at benytte en af de metoder, der er angivet under [Microsoft Hjælp og support](http://support.microsoft.com/).  
  
Alle brugere bør anvende de nyeste sikkerhedsopdateringer, som er udgivet af Microsoft, for at sikre, at deres systemer er beskyttet mod forsøg på udnyttelse. Brugere, som har aktiveret Automatiske opdateringer, modtager automatisk alle Windows-opdateringer. Du kan finde flere oplysninger om sikkerhedsopdateringer på [Microsoft Security Central](http://www.microsoft.com/security/default.mspx).

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 24\. juni 2008: Meddelelse offentliggjort

*Built at 2014-04-18T01:50:00Z-07:00*

