---
title: Microsoft Security Advisory 953635
TOCTitle: "953635"
ms:assetid: "953635"
ms:mtpsurl: https://technet.microsoft.com/da-DK/library/953635(v=Security.10)
ms:contentKeyID: 61223891
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 953635

## En sårbarhed i Microsoft Word kan muliggøre fjernudførelse af kode

Offentliggjort: 8. juli 2008

Microsoft undersøger nye oplysninger om en mulig sårbarhed i Microsoft Office Word 2002 Service Pack 3. Vores indledende efterforskning tyder på, at brugere, der anvender alle andre understøttede versioner af Microsoft Office Word, Microsoft Office Word Viewer, Microsoft Office Compatibility Pack til Word-, Excel-, og PowerPoint 2007-filformater, samt Microsoft Office til Mac ikke berøres.

På nuværende tidspunkt kender Microsoft til begrænsede, målrettede angreb, der forsøger at udnytte denne sårbarhed. Selvom Microsoft Office Word 2000 ikke lader til at være sårbart over for dette problem, kan Word 2000 afslutte uventet, når du åbner en særligt udformet .doc-fil, som hackeren bruger i et forsøg på at udnytte sårbarheden.

Microsoft undersøger de offentlige rapporter og påvirkningen for brugerne. Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

Microsoft opfordrer fortsat til, at man rapporterer sårbarheder. Microsoft mener, at den almindeligt udbredte praksis med at rapportere sårbarheder direkte til en forhandler er i alles interesse. Denne praksis sikrer, at kunderne modtager omfattende opdateringer af høj kvalitet til sikkerhedsmæssige sårbarheder, uden at ondsindede hackere har kendskab til at der udvikles en opdatering.

Brugere, der mener, at de er blevet udsat for angreb, kan få sikkerhedsmæssig support på <http://www.microsoft.com/protect/support/default.mspx>, og de bør kontakte de nationale politimyndigheder i deres land. Brugere i USA kan kontakte kundeservice og support gratis ved at ringe til vores PC Safety-hotline på 1-866-PCSAFETY. Desuden bør brugere i USA kontakte deres lokale FBI-afdeling eller rapportere om deres situation på [www.ic3.gov](http://www.ic3.gov/).

Microsoft anbefaler fortsat brugerne at følge "Beskyt din computer"-vejledningen om at aktivere en firewall, bruge alle softwareopdateringer og installere antivirus- og anti-spywareprogrammer. Du kan finde flere oplysninger på: [www.microsoft.com/protect](http://www.microsoft.com/protect).

**Forebyggende faktorer:**

  - Denne sårbarhed kan ikke udnyttes på følgende Microsoft Office-software:
      - Microsoft Office Word 2000 Service Pack 3
      - Microsoft Office Word 2003 Service Pack 2 og Microsoft Office Word 2003 Service Pack 3
      - Microsoft Office Word 2007 og Microsoft Office Word 2007 Service Pack 1
      - Microsoft Office Word Viewer 2003 og Microsoft Word Viewer 2003 Service Pack 3
      - Microsoft Office Compatibility Pack til Word-, Excel- og PowerPoint 2007-filformater og Microsoft Office Compatibility Pack til Word-, Excel- og PowerPoint 2007-filformater Service Pack 1
      - Microsoft Office til Mac 2004
      - Microsoft Office til Mac 2008
  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigureret til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.
  - Sårbarheden kan ikke udnyttes automatisk via e-mail. For at et angreb skal lykkes, skal en bruger åbne en vedhæftet fil, der sendes i en e-mail-meddelelse.
  - I et webbaseret angrebsscenarie skal en hacker hoste et websted, der indeholder en særligt udformet Word-fil, som bruges til at forsøge at udnytte denne sårbarhed. Dertil kommer, at kompromitterede websteder og websteder, der accepterer eller er vært for indhold leveret af brugerne, kan indeholde særligt udformet indhold, som kan udnytte sårbarheden. En hacker kan ikke tvinge brugere til at besøge disse websteder. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugeren til hackerens websted.

### Generelle oplysninger

## Oversigt

**Meddelelsens formål:** At orientere brugerne om den offentliggjorte sårbarhed. Yderligere oplysninger finder du i afsnittene "Omgåelser" og "Anbefalede forholdsregler" i sikkerhedsmeddelelsen.

**Meddelelsens status:** Problemet undersøges i øjeblikket.

**Anbefaling:** Du må ikke åbne eller gemme Microsoft Office-filer, som du modtager fra afsendere, du ikke har tillid til, eller som modtages uventet fra afsendere, du har tillid til.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>CVE-reference</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2008-2244">CVE-2008-2244</a></td>
</tr>
<tr class="even">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/953635">953635</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Berørte programmer</td>
</tr>
<tr class="even">
<td style="border:1px solid black;">Microsoft Office Word 2002 Service Pack 3</td>
</tr>
</tbody>
</table>


<table style="border:1px solid black;">
<tbody>
<tr class="odd">
<td style="border:1px solid black;">Programmer, der ikke berøres</td>
</tr>
<tr class="even">
<td style="border:1px solid black;">Microsoft Office Word 2000</td>
</tr>
<tr class="odd">
<td style="border:1px solid black;">Microsoft Office Word 2003 Service Pack 2</td>
</tr>
<tr class="even">
<td style="border:1px solid black;">Microsoft Office Word 2003 Service Pack 3</td>
</tr>
<tr class="odd">
<td style="border:1px solid black;">Microsoft Office Word 2007</td>
</tr>
<tr class="even">
<td style="border:1px solid black;">Microsoft Office Word 2007 Service Pack 1</td>
</tr>
<tr class="odd">
<td style="border:1px solid black;">Microsoft Office Word Viewer 2003</td>
</tr>
<tr class="even">
<td style="border:1px solid black;">Microsoft Office Word Viewer 2003 Service Pack 3</td>
</tr>
<tr class="odd">
<td style="border:1px solid black;">Microsoft Office Compatibility Pack til Word-, Excel- og PowerPoint 2007-filformater</td>
</tr>
<tr class="even">
<td style="border:1px solid black;">Microsoft Office Compatibility Pack til Word-, Excel- og PowerPoint 2007-filformater Service Pack 1</td>
</tr>
<tr class="odd">
<td style="border:1px solid black;">Microsoft Office til Mac 2004</td>
</tr>
<tr class="even">
<td style="border:1px solid black;">Microsoft Office til Mac 2008</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er opmærksom på en ny sårbarhed, der påvirker Microsoft Office Word 2002 Service Pack 3, som er en komponent i Microsoft Office suite. Det berører den software, som nævnes i afsnittet Oversigt.

**Er det en sårbarhed, som kræver, at Microsoft udgiver en sikkerhedsopdatering?**  
Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

  
**Hvad er årsagen til truslen?** Når en bruger åbner en særligt udformet Microsoft Word-fil, der har forkert udformede data, kan den ødelægge systemhukommelsen på en måde, der kan udnyttes af en hacker til at udføre arbitrær kode.

**Hvilke af de versioner af Microsoft Office Word, der har forbindelse til denne meddelelse, er sårbare?**  
Denne meddelelse omhandler de versioner af Microsoft Word, som findes i oversigten over Berørte programmer ovenfor.

## Anbefalede forholdsregler

  - **Beskyt din computer**
    
    Microsoft anbefaler fortsat brugere at følge vores Beskyt din computer-vejledning, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [webstedet Beskyt din computer](http://www.microsoft.com/protect).

  - Kunder, der mener, at de er blevet angrebet, skal kontakte den lokale FBI-afdeling eller sende deres klage til [Internet Crime Complaint Center](http://go.microsoft.com/fwlink/?linkid=79545). Kunder uden for USA skal kontakte de nationale politimyndigheder.

  - Brugere i USA og Canada, som mener, at de er blevet berørt af denne mulige sårbarhed, kan få teknisk support fra Microsoft Product Support Services på telefon 1-866-PCSAFETY. Support i forbindelse med sikkerhedsopdateringer eller virus er gratis. Kunder i resten af verden kan få support ved at benytte en af de metoder, der er angivet under [Microsoft Hjælp og support](http://support.microsoft.com/).

  - Brugerne skal gøre det til en vane altid at udvise stor forsigtighed, når de åbner uopfordrede vedhæftede filer fra både kendte og ukendte kilder.

  - Microsoft anbefaler fortsat brugere at følge vores Beskyt din computer-vejledning, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).

  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

#### Omgåelser

  - Brug [Microsoft Office Word 2003 Viewer](http://www.microsoft.com/downloads/details.aspx?familyid=95e24c87-8732-48d5-8689-ab826e7b8fdf&displaylang=en) eller [Microsoft Office Word 2003 Viewer Service Pack 3](http://www.microsoft.com/downloads/details.aspx?familyid=c6e56e97-17d7-4c48-9b2e-474cb3cdcc45&displaylang=en) til at åbne og få vist Microsoft Word-filer.

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 8\. juli 2008: Meddelelse offentliggjort

*Built at 2014-04-18T01:50:00Z-07:00*

