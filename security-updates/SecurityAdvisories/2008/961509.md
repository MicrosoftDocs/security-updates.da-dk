---
title: Microsoft Security Advisory 961509
TOCTitle: "961509"
ms:assetid: "961509"
ms:mtpsurl: https://technet.microsoft.com/da-DK/library/961509(v=Security.10)
ms:contentKeyID: 61223906
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 961509

## Undersøgelse beviser gennemførligheden af kollisionsangreb på MD5

Offentliggjort: 30. december 2008

Microsoft er opmærksom på, at en undersøgelse, der beviser gennemførte angreb på X.509 digitale certifikater, som er signeret vha. MD5 hashing-algoritmen, blev offentliggjort til en sikkerhedskonference. Denne angrebsmetode kan give en hacker mulighed for at generere yderligere digitale certifikater med forskelligt indhold, som har den samme digitale signatur som et originalt certifikat. MD5-algoritmen har tidligere vist en sårbarhed, men man har ikke hidtil oplevet et angreb.

Denne nye opdagelse øger ikke risikoen for kunder markant, da forskerne ikke har offentliggjort den kryptografisk baggrund for angrebet, og angrebet kan ikke gentages uden disse oplysninger. Microsoft har ikke kendskab til aktive angreb, der udnytter dette problem, og vi samarbejder aktivt med certificeringscentre for at sikre, at de er opmærksomme på denne nye undersøgelse, og de opfordres til at migrere til den nyere SHA-1-signeringsalgoritme.

Selv om dette problem ikke er en sårbarhed i et Microsoft-produkt, overvåger Microsoft aktivt situationen, og vi har samarbejdet med berørte certificeringscentre for at holde brugerne opdaterede og for om nødvendigt at vejlede brugerne.

Forebyggende faktorer:

  - Microsoft kender ikke til specifikke angreb på MD5, så tidligere udgivne certifikater, der er signeret vha. MD5, er ikke berørte og skal ikke tilbagekaldes. Dette problem berører kun certifikater, der signeres vha. MD5 efter offentliggørelsen af angrebsmetoden.
  - De fleste offentlige certificeringscentre bruger ikke længere MD5 til at signere certifikater, men har opgraderet til den mere sikre SHA-1-algoritme. Brugere bør kontakte deres udbudscertificeringscenter for at få vejledning.
  - Når du er inde på websteder, der bruger EV-certifikater (Extended Validation), vises en grøn adresselinje i de nyeste browsere. Disse certifikater bliver altid signeret vha. SHA-1 og er som sådan ikke berørt af denne nyligt rapporterede undersøgelse.

### Generelle oplysninger

## Oversigt

**Meddelelsens formål:** At hjælpe brugerne med at vurdere konsekvensen af denne forskningsmeddelelse for deres aktuelle certifikatanvendelse.

**Meddelelsens status:** Problem bekræftet. Ingen sikkerhedsopdatering planlagt.

**Anbefaling:** Læs om de anbefalede forholdsregler, og konfigurer, som det er relevant for dig.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/961509">961509</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Berørte programmer</td>
</tr>
<tr class="even">
<td>Ingen.</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse har til formål at hjælpe brugerne med at vurdere risikoen for visse programmer, der bruger X.509 digitale certifikater, og at anbefale, at administratorer og certificeringscentre stopper med at bruge MD5 som en algoritme til at signere digitale certifikater.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Teknologier, der bruger en anden signeringsmekanisme end MD5, har været tilgængelig i et stykket tid, og brug af MD5 som en hashing-algoritme til signeringsformål er blevet frarådet og er ikke længere den bedste fremgangsmåde. Microsoft vil dog evaluere alle muligheder for at styrke teknologier til at registrere falske certifikater. Selv om dette ikke er en sårbarhed i et Microsoft-produkt, udsender Microsoft denne meddelelse for at være med til at afklare den faktiske risiko, der foreligger for brugerne.

  
**Hvad er årsagen til truslen?** Grundårsagen til problemet er en kendt sårbarhed i MD5-algoritmen, der udsætter den for kollisionsangreb. Sådanne angreb kan give en hacker mulighed for at generere yderligere certifikater, der har den samme digitale signatur som det originale. Disse problemer er velkendte, og brugen af MD5 til specifikke formål, der kræver modstand mod disse angreb, er blevet frarådet. Disse angreb er dog indtil for nylig blevet anset for svære at udføre. Ny forskning har nu vist, at kollisionsangreb er mulige. Hos Microsoft har Security Development Lifecycle gjort, at Microsoft ikke længere bruger MD5-algoritmen som standard i Microsoft-software.

**Hvad kan en hacker bruge funktionen til?**  
En hacker kan anvende disse angreb til på falsk vis at fremstå som et ægte, signeret website eller at sende e-mails med falsk signatur. Teknikkerne til at udføre disse angreb og den underliggende kryptografi, der muliggør dem, blev dog ikke offentliggjort af forskerne. Det er meget usandsynligt, at angreb udføres på dette tidspunkt.

## Anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**
    
    Brugere, der gerne vil vide mere om emnet i denne meddelelse, kan læse [Microsoft Knowledge Base-artiklen 961509](http://support.microsoft.com/kb/961509).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

  - **Signer ikke digitale certifikater med MD5**
    
    Certificeringscentre bør ikke længere signere nyligt genererede certifikater vha. MD5-algoritmen, da den er sårbar over for kollisionsangreb. Der findes flere alternative og mere sikre teknologier, herunder SHA-1, SHA-256, SHA-384 eller SHA-512.
    
    **Konsekvens af handling:** Ældre hardware-baserede løsninger kræver muligvis, at du opgraderer til disse nyere teknologier.

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech), og udfyld formularen.
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 30\. december 2008 Meddelelse offentliggjort

*Built at 2014-04-18T01:50:00Z-07:00*

