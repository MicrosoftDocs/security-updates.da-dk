---
title: Microsoft Security Advisory 956187
TOCTitle: "956187"
ms:assetid: "956187"
ms:mtpsurl: https://technet.microsoft.com/da-DK/library/956187(v=Security.10)
ms:contentKeyID: 61223899
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 956187

## Forhøjet trusselsniveau for sårbarhed vedr. DNS-spoofing

Offentliggjort: 25. juli 2008

Microsoft udsendte [sikkerhedsbulletinen MS08-037](http://go.microsoft.com/fwlink/?linkid=119620) den 8. juli 2008 med sikkerhedsopdateringer til beskyttelse af kunder mod spoofing-angreb i Windows' DNS-servertjeneste. Microsoft udsendte denne opdatering i samarbejde med andre DNS-udbydere, der på lignende måde blev påvirket. Som følge af den koordinerede udsendelse af disse opdateringer er truslen mod DNS-systemerne øget pga. større offentlig forståelse for angrebene såvel som detaljeret offentliggørelse af exploit-koder på internettet.

Microsoft er ikke i øjeblikket opmærksom på aktive angreb, der gør brug af denne exploit-kode, eller påvirkning af kunder. Angreb er dog overvejende sandsynligt pga. de offentliggjorte beviser på konceptet, og Microsoft overvåger aktivt situationen for at kunne holde kunderne informeret og yde kundesupport efter behov.

Microsofts undersøgelse af denne exploit-kode har bekræftet, at den ikke påvirker Microsoft-kunder, der har installeret de opdateringer, der fremgår af [Microsofts sikkerhedsbulletin MS08-037](http://go.microsoft.com/fwlink/?linkid=119620). Microsoft anbefaler fortsat, at kunderne implementerer opdateringerne for de pågældende produkter ved at aktivere funktionen Automatiske opdateringer i Windows.

Microsoft har identificeret kendte problemer i [sikkerhedsbulletinen MS08-037](http://go.microsoft.com/fwlink/?linkid=119620). Der findes yderligere oplysninger om kendte installationsproblemer under **Ofte stillede spørgsmål (FAQ) til denne sikkerhedsopdatering** i [sikkerhedsbulletinen MS08-037](http://go.microsoft.com/fwlink/?linkid=119620) og **Kendte problemer med denne sikkerhedsopdatering** i [Microsoft Knowledge Base-artikel 953230](http://support.microsoft.com/kb/953230).

### Generelle oplysninger

## Oversigt

**Meddelelsens formål:** At oplyse kunderne om den øgede trussel samt anbefale øjeblikkelig installation af de opdateringer, der medfølger i [Microsofts sikkerhedsbulletin MS08-037](http://go.microsoft.com/fwlink/?linkid=119620).

**Meddelelsens status:** Meddelelse offentliggjort. Da dette problem allerede er blevet afhjulpet i forbindelse med sikkerhedsbulletin [MS08-037](http://go.microsoft.com/fwlink/?linkid=119620), kræves der ingen yderligere opdatering.

**Anbefaling:** Læs den pågældende bulletin, og installer den relevante opdatering for at forbedre sikkerheden.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>CERT-reference</strong></td>
<td style="border:1px solid black;"><a href="http://www.kb.cert.org/vuls/id/800113">VU#800113</a></td>
</tr>
<tr class="even">
<td style="border:1px solid black;"><strong>CVE-reference</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2008-1447">CVE-2008-1447</a></td>
</tr>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/953230">953230</a></td>
</tr>
<tr class="even">
<td style="border:1px solid black;"><strong>Sikkerhedsbulletin</strong></td>
<td style="border:1px solid black;"><a href="http://go.microsoft.com/fwlink/?linkid=119620">MS08-037</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Windows XP Service Pack 2 og Windows XP Service Pack 3</td>
</tr>
<tr class="even">
<td style="border:1px solid black;">Windows XP Professional x64 Edition og Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 Service Pack 1 og Windows Server 2003 Service Pack 2</td>
</tr>
<tr class="even">
<td style="border:1px solid black;">Windows Server 2003 x64 Edition og Windows Server 2003 x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 med SP1 til Itanium-baserede systemer og Windows Server 2003 med SP2 til Itanium-baserede systemer</td>
</tr>
<tr class="even">
<td style="border:1px solid black;">Windows Server 2008 til 32 bit-systemer</td>
</tr>
<tr class="odd">
<td style="border:1px solid black;">Windows Server 2008 til x64-baserede systemer</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Formålet med meddelelsen er at informere kunderne om det øgede trusselsniveau mod Microsoft DNS-implementeringer samt at anbefale, at kunderne øjeblikkeligt installerer opdateringen fra [Microsofts sikkerhedsbulleting MS08-037](http://go.microsoft.com/fwlink/?linkid=119620).

**Er det en sårbarhed, som kræver, at Microsoft udgiver en sikkerhedsopdatering?**  
Nej. Kunder, der har installeret de opdateringer, der medfulgte til [Microsofts sikkerhedsbulletin MS08-037](http://go.microsoft.com/fwlink/?linkid=119620), er ikke berørt af denne sårbarhed.

  
**Hvad er årsagen til truslen?** Windows DNS-tjenesten i Windows DNS-klienten og DNS-serverentropien i forbindelse med DNS-forespørgsler.

**Hvad er DNS (Domain Name System)?**  
DNS (Domain Name System) er en af industriens førende protokolsuiter inden for protokoller, der omfatter TCP/IP. DNS implementeres ved brug af to softwarekomponenter: DNS-serveren og DNS-klienten (eller resolver). Begge komponenter køres som baggrundsserviceprogrammer. Netværksressourcer identificeres efter numeriske IP-adresser, men disse IP-adresser er vanskelige for netværksbrugere at huske. DNS-databasen indeholder fortegnelser, der kortlægger brugervenlige, alfanumeriske navne til netværksressourcer, som f.eks. www.microsoft.com, på de IP-adresser, der anvendes af disse ressourcer til kommunikation. På den måde fungerer DNS som en mnemoteknisk enhed, der gør det nemmere at huske netværksressourcer for netværksbrugere. Der findes yderligere oplysninger og logiske diagrammer, der illustrerer, hvordan DNS passer ind sammen med andre Windows-teknologier, i TechNets artikel [What Is DNS?](http://technet2.microsoft.com/windowsserver/en/library/ff937311-03ce-4d04-b72c-b39c4d51cb361033.mspx)

**Hvad er DNS-cache?**  
En tjeneste til DNS-cachingresolving eller "DNS-cache" er en tjeneste, der gemmer svar på DNS-forespørgsler, således at DNS-serveren ikke gentagne gange bliver forespurgt den samme information. Der findes yderligere oplysninger i TechNets artikel [DnsCache](http://www.microsoft.com/technet/prodtechnol/windows2000serv/reskit/regentry/30643.mspx?mfr=true) eller i TechNets artikel [DNS Resolver Cache Service](http://www.microsoft.com/technet/prodtechnol/windows2000serv/reskit/cnet/cnbc_imp_qxht.mspx?mfr=true). Se TechNets artikel [Attack detection](http://www.microsoft.com/technet/isa/2004/help/fw_alertattack.mspx?mfr=true) for at få yderligere oplysninger om forgiftning af DNS-cache.

**Hvad kan en hacker bruge funktionen til?**  
En hacker, der har held til at udnytte denne sårbarhed, kan indsætte tilfældige adresser i DNS-cachen, hvilket også kaldes for forgiftning af DNS-cache.

## Anbefalede forholdsregler

  - Microsoft anbefaler, at kunderne øjeblikkeligt installerer de opdateringer, der medfølger til [Microsoft Security Bulletin MS08-037](http://go.microsoft.com/fwlink/?linkid=119620).

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 25\. juli 2008: Meddelelse offentliggjort.

*Built at 2014-04-18T01:50:00Z-07:00*

