---
title: Microsoft Security Advisory 943411
TOCTitle: "943411"
ms:assetid: "943411"
ms:mtpsurl: https://technet.microsoft.com/da-DK/library/943411(v=Security.10)
ms:contentKeyID: 61223884
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 943411

## Opdatering til forbedring af Windows Sidebar Protection

Offentliggjort: 8. januar 2008

Der findes en opdatering til aktuelt understøttede versioner af operativsystemet Windows Vista. Opdateringen har til formål at forbedre Windows Sidebar Protection og aktivere Windows Sidebar for at forhindre gadgets i at køre i Sidebar. Du kan få flere oplysninger vedrørende installation af denne opdatering i [Microsoft Knowledge Base-artikel 943411](http://support.microsoft.com/kb/943411). Flere oplysninger om, hvordan Windows Sidebar Protection forhindrer installerede gadgets i at køre i Windows Sidebar, kan findes i [Microsoft Knowledge Base-artikel 941411](http://support.microsoft.com/kb/941411).

Dokumentet [Six safety tips for using gadgets with Windows Vista](http://www.microsoft.com/protect/yourself/downloads/gadgets.mspx) (Seks tip om sikkerhed ved brug af gadgets i Windows Vista) giver vejledning i, hvordan man downloader og bruger gadgets på en sikker måde. MSDN-dokumentet [Gadgets for Windows Sidebar Security](http://msdn2.microsoft.com/en-us/library/bb508510.aspx) (Gadgets til Windows Sidebar-sikkerhed) indeholder oplysninger om sikkerhedsmodellen for Windows Sidebar. MSDN-dokumentet [Inspect Your Gadget](http://msdn2.microsoft.com/en-us/library/bb498012.aspx) (Undersøg din gadget) beskriver de bedste fremgangsmåder til sikker programmering, som bør følges, når man laver gadgets.

### Generelle oplysninger

## Oversigt

**Meddelelsens formål:** At oplyse om tilgængeligheden af og formålet med en opdatering til Windows Sidebar.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs den pågældende Knowledge Base-artikel, og installer den relevante opdatering.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/943411">943411</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Windows Vista</td>
</tr>
<tr class="odd">
<td style="border:1px solid black;">Windows Vista x64 Edition</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
At oplyse om tilgængeligheden af og formålet med en opdatering til Windows Sidebar Protection.

**Hvad er gadgets?**  
Gadgets er miniprogrammer, som er designet til at forsyne brugeren med oplysninger eller værktøjer. Windows Vista håndterer gadgets på samme måde, som systemet håndterer al eksekverbar kode. Gadgets er skrevet ved hjælp af HTML og script, men denne HTML er ikke placeret på en arbitrær fjernserver, som websider er. HTML-indholdet i en gadget downloades først som del af en pakke med ressourcer og konfigurationsfiler og udføres fra en lokal computer. Denne downloadproces minder om processen for programmer (.exe files), der downloades fra internettet.

**Hvad er Windows Sidebar Protection?**  
Windows Sidebar Protection gør Windows Vista i stand til at blokere gadgets fra at køre i Windows Sidebar for at beskytte mod mulige sikkerhedsmæssige sårbarheder i gadgets.

**Hvorfor udsender Microsoft denne opdatering?**  
Microsoft udgiver denne opdatering for at give øget sikkerhed til Windows Sidebar. Opdateringen gør Windows Sidebar Protection i stand til at blokere potentielt sårbare gadgets som en afhjælpning af problemer.

**Vil gadgets stadig kunne køre i Sidebar efter installation af denne opdatering?**  
Ja. Alle gadgets vil kunne køre i Sidebar efter installation af denne opdatering. Denne opdatering forhindrer ikke bestemte gadgets i at køre i Windows Sidebar. Denne opdatering gør Windows Sidebar i stand til at beskytte mod fremtidige sikkerhedsmæssige sårbarheder i gadgets.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Denne opdatering føjer egenskaber til Windows Sidebar, men den omhandler ikke en sikkerhedsmæssig sårbarhed, som aktuelt findes i Sidebar eller tilgængelige gadgets.

**Hvordan vil Microsoft anføre denne opdatering på webstedet Windows Update?**    
Opdateringen til Windows Sidebar Protection er en højt prioriteret opdatering på webstedet Windows Update. På webstedet Windows Update vil den være anført under kategorien for vigtige opdateringer for brugere, der ikke allerede har modtaget opdateringen og kører ovenstående software.

**Skal jeg installere opdateringen, selvom jeg har holdt mit Windows-operativsystem opdateret?**  
Ja. Denne opdatering drejer sig ikke om nogen kritiske sikkerhedsmæssige sårbarheder, men den øger pålideligheden og fleksibiliteten i Windows Sidebar.

**Bliver denne opdatering distribueret via Automatiske opdateringer?**  
Ja, denne opdatering vil blive distribueret via Automatiske opdateringer til ovennævnte programmer.

## Anbefalede forholdsregler

**Læs den Microsoft Knowledge Base-artikel, der er tilknyttet denne meddelelse**

Vi opfordrer brugere, der kører Windows Vista-operativsystemer, til at installere denne opdatering. Brugere, der ønsker at få mere at vide om Windows Sidebar Protection, kan læse [Microsoft Knowledge Base-artikel 943411](http://support.microsoft.com/kb/943411).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 8\. januar 2008: Meddelelse offentliggjort.

*Built at 2014-04-18T01:50:00Z-07:00*

