---
title: Microsoft Security Advisory 2641690
TOCTitle: "2641690"
ms:assetid: "2641690"
ms:mtpsurl: https://technet.microsoft.com/da-DK/library/2641690(v=Security.10)
ms:contentKeyID: 61223842
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 2641690

## Falske digitale certifikater kan tillade spoofing (forfalskning)

Offentliggjort: 10. november 2011 | Opdateret: 19. januar 2012

**Version:** 3.0

### Generelle oplysninger

#### Resumé

Microsoft er opmærksom på, at DigiCert Sdn. Bhd, et malaysisk underordnet nøglecenter (CA) under Entrust og GTE CyberTrust, har udstedt 22 certifikater med svage 512 bit-nøgler. Hvis disse svage krypteringsnøgler bliver brudt, kan de give en hacker mulighed for at bruge certifikaterne falsk til at efterligne indhold, udføre phishing-angreb eller man-in-the-middle-angreb mod alle webbrowserbrugere herunder brugere af Internet Explorer. Selv om dette problem ikke er en sårbarhed i et Microsoft-produkt, påvirker det alle understøttede udgivelser af Microsoft Windows.

DigiCert Sdn. Bhd har ingen tilknytning til virksomheden DigiCert, Inc., der er medlem af Microsofts rodcertifikatprogram.

Der er intet, der tyder på, at der er udstedt falske certifikater. Men kryptografisk svage nøgler har gjort det muligt, at nogle af certifikaterne er blevet duplikeret og anvendt som falske certifikater.

Microsoft leverer en opdatering til alle understøttede udgivelser af Microsoft Windows, som ophæver tilliden til DigiCert Sdn. Bhd. Opdateringen ophæver tilliden til følgende to mellemliggende CA-certifikater:

  - Digisign Server ID – (Enrich), udstedt af Entrust.net Certification Authority (2048)
  - Digisign Server ID (Enrich), udstedt af GTE CyberTrust Global Root

**Anbefaling.** Microsoft anbefaler, at kunder anvender opdateringen øjeblikkeligt vha. software til opdateringsstyring, eller ved at søge efter opdateringer ved at bruger [Microsoft Update](http://go.microsoft.com/fwlink/?linkid=40747)-tjenesten. Yderligere oplysninger finder du i afsnittet **Anbefalede forholdsregler** i denne meddelelse.

**Kendte problemer.** [Microsoft Knowledge Base-artikel 2641690](http://support.microsoft.com/kb/2641690) dokumenterer de problemer, der er kendskab til, at brugerne kan opleve, når de installerer denne opdatering. Artiklen beskriver også anbefalede løsninger på disse problemer.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/2641690">2641690</a></td>
</tr>
</tbody>
</table>


#### Berørte programmer og enheder

Denne meddelelse omhandler følgende programmer og enheder.

<table>
<thead>
<tr class="header">
<th>Berørte programmer</th>
</tr>
</thead>
<tbody>
<tr class="odd">
<td>Windows XP Service Pack 3</td>
</tr>
<tr class="even">
<td>Windows XP Professional x64 Edition Service Pack 2</td>
</tr>
<tr class="odd">
<td>Windows Server 2003 Service Pack 2</td>
</tr>
<tr class="even">
<td>Windows Server 2003 x64 Edition Service Pack 2</td>
</tr>
<tr class="odd">
<td>Windows Server 2003 med SP2 til Itanium-baserede systemer</td>
</tr>
<tr class="even">
<td>Windows Vista Service Pack 2</td>
</tr>
<tr class="odd">
<td>Windows Vista x64 Edition Service Pack 2</td>
</tr>
<tr class="even">
<td>Windows Server 2008 til 32-bit-systemer Service Pack 2*</td>
</tr>
<tr class="odd">
<td>Windows Server 2008 til x64-baserede systemer Service Pack 2*</td>
</tr>
<tr class="even">
<td>Windows Server 2008 til Itanium-baserede systemer Service Pack 2</td>
</tr>
<tr class="odd">
<td>Windows 7 til 32-bit-systemer og Windows 7 til 32-bit-systemer Service Pack 1</td>
</tr>
<tr class="even">
<td>Windows 7 til x64-baserede systemer og Windows 7 til x64-baserede systemer Service Pack 1</td>
</tr>
<tr class="odd">
<td>Windows Server 2008 R2 til x64-baserede systemer og Windows Server 2008 R2 til x64-baserede systemer Service Pack 1*</td>
</tr>
<tr class="even">
<td>Windows Server 2008 R2 til Itanium-baserede systemer og Windows Server 2008 R2 til Itanium-baserede systemer Service Pack 1</td>
</tr>
</tbody>
</table>


**\*Serverens hovedinstallation er berørt.** Denne opdatering gælder for understøttede versioner af Windows Server 2008 eller Windows Server 2008 R2 som anført, uanset om Server Core-installationsindstillingerne blev anvendt ved installationen. Yderligere oplysninger om denne installationsindstilling findes i TechNet-artiklerne, [Managing a Server Core Installation](http://technet.microsoft.com/en-us/library/ee441255\(ws.10\).aspx) (Administration af en server-hovedinstallation) og [Servicing a Server Core Installation](http://technet.microsoft.com/en-us/library/ff698994\(ws.10\).aspx) (Servicering af en server-hovedinstallation). Bemærk, at installationsindstillingen Server Core ikke gælder for visse udgaver af Windows Server 2008 og Windows Server 2008 R2. Se [Sammenlign installationsindstillinger for Server Core](http://www.microsoft.com/windowsserver2008/en/us/compare-core-installation.aspx).

<table>
<thead>
<tr class="header">
<th>Berørte enheder</th>
</tr>
</thead>
<tbody>
<tr class="odd">
<td>Windows Mobile 6.x</td>
</tr>
<tr class="even">
<td>Windows Phone 7</td>
</tr>
<tr class="odd">
<td>Windows Phone 7.5</td>
</tr>
</tbody>
</table>


## Ofte stillede spørgsmål

**Hvorfor blev denne meddelelse revideret** **d. 19. januar 2012** **?**  
Microsoft reviderede denne meddelelse for at annoncere udsendelsen af en opdatering til Windows Mobile 6.x-, Windows Phone 7- og Windows Phone 7.5-enheder. Yderligere oplysninger finder du i [Microsoft Knowledge Base-artikel 2641690](http://support.microsoft.com/kb/2641690).

**Hvorfor blev denne meddelelse revideret den 16. november 2011** **?**  
Microsoft reviderede denne meddelelse for at annoncerer udsendelsen af opdateringen KB2641690 til Windows XP Professional x64 Edition Service Pack 2, samt alle understøttede versioner af Windows Server 2003. Den udsendte opdatering løser et problem, der blev bemærket af kunder, der benytter Windows Server Update Services (WSUS), hvor opdateringens anvendelighed ikke blev registreret korrekt.

Kunder, der bruger Windows XP Professional x64 Edition Service Pack 2, samt alle understøttede versioner af Windows Server 2003 bør anvende den genudsendte version af KB2641690-opdateringen for at opnå beskyttelse mod brugen af falske certifikater, som det er beskrevet i denne meddelelse. Kunder, der bruger Windows XP Service Pack 3, samt understøttede versioner af Windows Vista, Windows Server 2008, Windows 7 og Windows Server 2008 R2, berøres ikke af denne genudsendelse.

Størstedelen af brugerne har slået automatiske opdateringer til og behøver ikke at foretage sig noget, eftersom den genudsendte KB2641690-opdatering automatisk hentes og installeres.

**Hvad er formålet med meddelelsen?**  
Formålet med denne meddelelse er at meddele kunderne, at DigiCert Sdn. Bhd har udstedt 22 certifikater med svage 512 bit-nøgler. Disse svage nøgler har gjort det muligt at kompromittere nogle af certifikaterne. Microsoft har ophævet tilliden til dette underordnede CA i en opdatering, der flytter to mellemliggende CA-certifikater til Microsofts lager for certifikater, der ikke er tillid til.

**Hvad skyldes problemet?**  
Microsoft blev af Entrust, en CA i Microsofts rodcertifikatprogram, gjort opmærksom på, at en af deres underordnede CA'er, DigiCert Sdn. Bhd har udstedt 22 certifikater med svage 512 bit-nøgler. Derudover har denne underordnede CA udstedt certifikater uden korrekte anvendelsesudvidelser eller tilbagekaldelsesoplysninger. Dette er en overtrædelse af [kravene i Microsofts rodcertifikatprogram](http://technet.microsoft.com/en-us/library/cc751157.aspx).

Der er intet, der tyder på, at der er udstedt falske certifikater. Men kryptografisk svage nøgler har gjort det muligt, at nogle af certifikaterne er blevet duplikeret og anvendt som falske certifikater. Entrust og GTE CyberTrust har tilbagekaldt de mellemliggende CA-certifikater, der er udstedt til DigiCert Sdn. Bhd. Microsoft leverer en opdatering, der ophæver tilliden til disse to mellemliggende certifikater for at beskytte kunderne yderligere.

**Hvordan kan en hacker duplikere et certifikat?**  
Det er kun muligt at oprette en digital signatur for den person, der har den private nøgle til certifikatet. En hacker kan forsøge at gætte den private nøgle og bruge matematiske teknikker til at finde ud af, om et gæt er korrekt. Sværhedsgraden for at gætte den private nøgle er proportional med antallet af bit i nøglen. Jo større nøglen er, desto længere tid tager det derfor at gætte den private nøgle. Ved hjælp af moderne hardware er det muligt at gætte 512 bit-nøgler på kort tid.

**Hvordan** **kan e** **n hacker bruge falske certifikater** **?**  
En hacker kan bruge 512 bit-certifikaterne til at forfalske indhold, udføre phishing-angreb eller man-in-the-middle-angreb mod alle webbrowserbrugere herunder brugere af Internet Explorer.

**Hvad gør Microsoft for at løse dette problem?**  
Selvom problemet ikke skyldes et problem i et Microsoft-produkt, har vi alligevel udsendt en opdatering, der flytter to mellemliggende certifikater udstedt af Entrust og GTE CyberTrust til Microsofts lager for certifikater, der ikke er tillid til. Microsoft anbefaler, at kunderne straks anvender opdateringen.

**Hvad er et man-in-the-middle-angreb?**  
Et man-in-the-middle-angreb opstår, når en hacker omdirigerer kommunikation mellem to brugere gennem hackerens computer, uden at de to kommunikerende brugere ved det. Hver bruger i kommunikationen sender og modtager trafik fra hackeren uden at vide det, alt imens de tror, de kun kommunikerer med den tilsigtede bruger.

**Hvad er et nøglecenter (CA)?**  
Nøglecentre er virksomhederne, der udsteder certifikater. De etablerer og kontrollerer ægtheden af offentlige nøgler, der tilhører personer eller andre nøglecentre, og de kontrollerer identiteten af en person eller virksomhed, der beder om et certifikat.

**Hvad er proceduren for tilbagekaldelse af et certifikat?**  
Der findes en standardprocedure, som gør det muligt for et certificeringscenter at forhindre disse certifikater i at blive accepteret, hvis de bruges. Hver certifikatudsteder genererer med jævne mellemrum en liste over tilbagekaldte certifikater (CRL), som indeholder alle de certifikater, der bør anses for at være ugyldige. Alle certifikater skal levere et stykke data kaldet CRL-distributionspunktet (CDP), der angiver hvor CRL-listen kan findes.

En alternativ måde for webbrowsere til at validere identiteten af et digitalt certifikat er ved at benytte OCSP (Online Certificate Status Protocol). OCSP tillader interaktiv validering af et certifikat ved at oprette forbindelse til en OCSP-svarer, der hostes af nøglecentret (CA), der underskrev det digitale certifikat. Alle certifikater skal indeholde en angivelse til OCSP-svarerens placering via udvidelsen Adgang til oplysninger om nøglecenter (Authority Information Access - AIA) i certifikatet. Desuden gør OCSP-tilknytning det muligt for webserveren selv at give et OCSP-valideringssvar til klienten.

OCSP-validering er som standard aktiveret på Internet Explorer 7 og senere versioner af Internet Explorer på understøttede udgaver af Windows Vista, Windows Server 2008, Windows 7 og Windows Server 2008 R2. I disse operativsystemer, vil browseren, hvis OCSP-valideringskontrol mislykkes, godkende certifikatet ved at kontakte CRL-placeringen.

Visse netværksinstallationer kan forhindre onlineopdateringer af OCSP eller CRL, så Microsoft har udsendt en opdatering til alle versioner af Microsoft Windows, der føjer disse certifikater til Microsofts lager for certifikater, der ikke er tillid til. Ved at flytte disse certifikater til Microsofts lager for certifikater, der ikke er tillid til, sikres det, at der ikke er tillid til de falske certifikater i nogen netværksinstallationer.

Yderligere oplysninger om kontrol af tilbagekaldelse af certifikater findes i TechNet-artiklen [Certificate Revocation and Status Checking](http://technet.microsoft.com/en-us/library/ee619730\(ws.10\).aspx) (på engelsk)

**Hvordan ved jeg om der er opstået en fejl med et ugyldigt certifikat?**  
Når Internet Explorer støder på et ugyldigt certifikat, får brugeren vist en webside, der siger: "Der er et problem med dette websteds sikkerhedscertifikat." Brugere anbefales at lukke websiden og navigere væk fra stedet, når denne advarsel vises.

Brugere får kun vist denne meddelelse, når det er fastslået, at certifikatet er ugyldigt, for eksempel når brugeren har aktiveret CRL- eller OCSP-validering. OCSP-validering er som standard aktiveret i Internet Explorer 7 og senere versioner af Internet Explorer på understøttede udgaver af Windows Vista, Windows Server 2008, Windows 7 og Windows Server 2008 R2.

**Hvordan kan jeg kontrollere certifikaterne i Microsofts lager for certifikater, der ikke er tillid til?**  
Yderligere oplysninger om, hvordan du ser certifikater findes i MSDN-artiklen [Sådan kan du: Se certifikater i MMC Snap-in](http://msdn.microsoft.com/en-us/library/ms788967.aspx).

I **Certificates MMC snap-in** skal du kontrollere, at de følgende certifikater er blevet føjet til mappen **Certifikater, der ikke er tillid til**:

<table>
<thead>
<tr class="header">
<th>Certifikat</th>
<th>Udstedt af</th>
<th>Aftryk</th>
</tr>
</thead>
<tbody>
<tr class="odd">
<td>Digisign Server ID - (Enrich)</td>
<td>Entrust.net Certification Authority (2048)</td>
<td>‎ 8e 5b d5 0d 6a e6 86 d6 52 52 f8 43 a9 d4 b9 6d 19 77 30 ab</td>
</tr>
<tr class="even">
<td>Digisign Server ID (Enrich)</td>
<td>GTE CyberTrust Global Root</td>
<td>‎51 c3 24 7d 60 f3 56 c7 ca 3b af 4c 3f 42 9d ac 93 ee 7b 74</td>
</tr>
</tbody>
</table>


## Anbefalede forholdsregler

**For understøttede udgaver af Microsoft Windows**

Størstedelen af brugerne har slået automatiske opdateringer til og behøver ikke at foretage sig noget, eftersom KB2641690-opdateringen automatisk hentes og installeres. Brugere, der ikke har slået automatisk opdatering til, skal søge efter opdateringer og installere denne opdatering manuelt. Yderligere oplysninger om specifikke konfigurationsindstillinger for automatiske opdatering findes i [Microsoft Knowledge Base-artiklen 294871](http://support.microsoft.com/kb/294871).

For administratorer og virksomhedsinstallationer eller slutbrugere, der ønsker at installere KB2641690-opdateringen manuelt, anbefaler Microsoft, at brugerne straks anvender opdateringen ved hjælp af software til opdateringsstyring eller ved at søge efter opdateringer via [Microsoft Update](http://go.microsoft.com/fwlink/?linkid=40747)-tjenesten. Du kan få flere oplysninger om, hvordan du manuelt installerer opdateringen, i [Microsoft Knowledge Base-artikel 2607712](http://support.microsoft.com/kb/2641690).

**Til Windows Mobile 6.x-, Windows Phone 7- og Windows Phone 7.5-enheder**

Du kan finde yderligere oplysninger om opdateringen til Windows Mobile 6.x-, Windows Phone 7- og Windows Phone 7.5-enheder i [Microsoft Knowledge Base-artikel 2641690](http://support.microsoft.com/kb/2641690).

#### Yderligere anbefalede forholdsregler

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
    
    Du kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Microsoft-software opdateret**
    
    Brugere, der kører Microsoft-software, skal anvende de nyeste sikkerhedsopdateringer fra Microsoft for at beskytte deres computer bedst muligt. Hvis du ikke er sikker på, om dine programmer er opdateret, skal du besøge [Microsoft Update](http://go.microsoft.com/fwlink/?linkid=40747), hvor du kan scanne din computer for tilgængelige opdateringer og installere eventuelle vigtige opdateringer. Hvis du har automatisk opdatering aktiveret og konfigureret til at finde opdateringer til Microsoft-produkter, leveres opdateringerne til dig, når de udgives, men du skal kontrollere, at de installeres.

### Andre oplysninger

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre, om aktive beskyttelser er tilgængelige fra leverandører af sikkerhedssoftware, skal du gå ind på websites på aktive beskyttelser, der udbydes af de programpartnere, som er angivet i [Microsoft Active Protections Program (MAPP) Partners](http://go.microsoft.com/fwlink/?linkid=215201).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&showpage=1&ws=technet&sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (10. november 2011): Meddelelse offentliggjort.
  - V2.0 (16. november 2011): Revideret for at annoncere genudsendelsen af KB2641690-opdateringen. Yderligere oplysninger findes under Ofte stillede spørgsmål om opdatering. Der er også tilføjet link til Microsoft Knowledge Base-artikel 2641690 under kendte problemer i resuméet.
  - V3.0 (19. januar 2012): Revideret for at annoncere udsendelsen af en opdatering til Windows Mobile 6.x-, Windows Phone 7- og Windows Phone 7.5-enheder.

*Built at 2014-04-18T01:50:00Z-07:00*

