---
title: Microsoft Security Advisory 2501584
TOCTitle: "2501584"
ms:assetid: "2501584"
ms:mtpsurl: https://technet.microsoft.com/da-DK/library/2501584(v=Security.10)
ms:contentKeyID: 61223838
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 2501584

## Udgivelse af Microsoft Office-filvalidering til Microsoft Office

Offentliggjort: 12. april 2011 | Opdateret: 30. juni 2011

**Version:** 2.0

### Generelle oplysninger

#### Resumé

Microsoft annoncerer tilgængeligheden af funktionen Office-filvalidering til understøttede udgaver af Microsoft Office 2003 og Microsoft Office 2007. Denne funktion, der tidligere kun var tilgængelig til understøttede versioner af Microsoft Office 2010, har til formål at gøre det nemmere for kunder at beskytte sig imod Office-filer, der kan indeholde forkert udformede data som f.eks. Office-filer, der modtages uopfordret fra ukendte eller kendte filer, via scanning og validering af filerne, før de åbnes.

Funktionen til Office-filvalidering som beskrevet i denne meddelelse er gældende ved åbning af en Office-fil ved brug af Microsoft Excel 2003, Microsoft PowerPoint 2003, Microsoft Word 2003, Microsoft Publisher 2003, Microsoft Excel 2007, Microsoft PowerPoint 2007, Microsoft Word 2007 eller Microsoft Publisher 2007.

Office-filvalidering hjælper med at registrere og forebygge en slags udnyttelse, der kaldes et filformatangreb. Filformatangreb udnytter en fils integritet og opstår, når en fils struktur modificeres med det formål at tilføje en skadelig kode. Sædvanligvis fjernkøres den skadelige kode med henblik på at hæve adgangsniveauet til betroede konti på computeren. Som resultat kan en hacker få adgang til en computer, der ikke tidligere var tilgængelig. Dette kan give hackeren mulighed for at læse følsomme oplysninger fra computerens harddiskdrev eller installere malware som f.eks. en orm eller et program, der logger nøgler. Funktionen Office-filvalidering hjælper med at forebygge filformatangreb ved at scanne og validere filer, før de åbnes. Med henblik på at validere filer sammenligner Office-filvalidering en fils struktur med et foruddefineret filskema, der består af en række regler, som definerer, hvordan en læsbar fil ser ud. Hvis Office-filvalidering registrerer, at en fils struktur ikke følger alle de regler, der fremgår af skemaet, kan filen ikke valideres.

Filformatangreb opstår hyppigst i filer, der er lagret i binære Office-filformater. Af samme årsag scanner og validerer Office-filvalidering følgende filtyper:

  - Excel 2.0, Excel 3.0, Excel 4.0, Excel 5.0, Excel 97-2003 Workbook. Disse filer slutter på .xls og omfatter alle filer af typen Binary Interchange File Format 2 (BIFF2), BIFF3, BIFF4 og BIFF8.
  - Excel 2.0, Excel 3.0, Excel 4.0, Excel 5.0, Excel 97-2003 Template-filer. Disse filtyper slutter på .xlt og omfatter filer af typen BIFF2, BIFF3, BIFF4 og BIFF8.
  - PowerPoint 97-2003 Presentation-filer. Disse filer slutter på .ppt.
  - PowerPoint 97-2003 Show-filer. Disse filer slutter på .pps.
  - PowerPoint 97-2003 Template-filer. Disse filer slutter på .pot.
  - Filer af typen Word 6.0, Word 7.0 og Word 97-2003 Document. Disse filer slutter på .doc.
  - Filer af typen Word 6.0, Word 7.0 og Word 97-2003 Template. Disse filer slutter på .dot.

Som standard genererer filer, der ikke kan valideres, følgende advarselsmeddelelse:

`Office-filvalidering har registreret et problem ved åbning af filen. Åbning af filen kan være farligt.`

Filer, der ikke kan valideres, åbnes ikke. Som standard får brugeren dog mulighed for at åbne filen alligevel. Åbning af en fil, der ikke kan valideres, anbefales ikke, eftersom filen kan være skadelig.

### Meddelelsesdetaljer

#### Relaterede programmer

Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Berørte programmer</td>
</tr>
<tr class="even">
<td style="border:1px solid black;">Microsoft Office 2003 Service Pack 3</td>
</tr>
<tr class="odd">
<td style="border:1px solid black;">Microsoft Office 2007 Service Pack 2</td>
</tr>
</tbody>
</table>


## Ofte stillede spørgsmål

**Hvorfor blev denne meddelelse revideret den 30. juni 2011?**    
Microsoft reviderede denne meddelelse for at annoncere, at fra og med d. 28. juni 2011er add-in'et Office-filvalidering, der er beskrevet i [Microsoft Knowledge Base-artikel 2501584](http://support.microsoft.com/kb/2501584), tilgængeligt via [Microsoft Update](http://go.microsoft.com/fwlink/?linkid=40747)-tjenesten.

Kunder kan installere add-in'et Office-filvalidering ved at søge efter opdateringer online fra Microsoft Update eller ved at bruge [Microsoft Update](http://go.microsoft.com/fwlink/?linkid=40747)-tjenesten. Kunder, der allerede har installeret add-in'et Office-filvalidering manuelt, vil ikke blive tilbudt add-in'et og behøver ikke at foretage sig yderligere.

**Hvad er formålet med meddelelsen?**    
At annoncere tilgængeligheden og tilvejebringe en detaljeret redegørelse af formålet med funktionen Microsoft Office-filvalidering til Microsoft Office 2003 og Microsoft Office 2007.

**Er der nogen kendte problemer med funktionen Microsoft Office-filvalidering?**    
[Microsoft Knowledge Base-artikel 2501584](http://support.microsoft.com/kb/2501584) dokumenterer aktuelt kendte problemer, som kunder kan opleve ved brug af funktionen Office-filvalidering.

**Hvordan beskytter Office-filvalidering?**    
Office-filvalidering hjælper med at registrere og forebygge en slags udnyttelse, der kaldes et filformatangreb. Filformatangreb udnytter en fils integritet og opstår, når en fils struktur modificeres med det formål at tilføje en skadelig kode. Sædvanligvis fjernkøres den skadelige kode med henblik på at hæve adgangsniveauet til betroede konti på computeren. Som resultat kan en hacker få adgang til en computer, der ikke tidligere var tilgængelig. Dette kan give hackeren mulighed for at læse følsomme oplysninger fra computerens harddiskdrev eller installere malware som f.eks. en orm eller et program, der logger nøgler. Funktionen Office-filvalidering hjælper med at forebygge filformatangreb ved at scanne og validere filer, før de åbnes. Med henblik på at validere filer sammenligner Office-filvalidering en fils struktur med et foruddefineret filskema, der består af en række regler, som definerer, hvordan en læsbar fil ser ud. Hvis Office-filvalidering registrerer, at en fils struktur ikke følger alle de regler, der fremgår af skemaet, kan filen ikke valideres.

Filer, der ikke kan valideres, åbnes ikke automatisk. I stedet skal brugeren klikke igennem en advarsel med besked om, at åbning af filen kan være farligt, før filen kan åbnes.

**Hvordan er de sikkerhedsopdateringer, der blev udsendt den 12. april 2011, relateret til funktionen Office-filvalidering?**    
De sikkerhedsopdateringer, der er udgivet til 2003- og 2007-udgaverne af hhv. Microsoft Excel, Microsoft PowerPoint og Microsoft Office i [MS11-021](http://go.microsoft.com/fwlink/?linkid=210121), [MS11-022](http://go.microsoft.com/fwlink/?linkid=210727) og [MS11-023](http://go.microsoft.com/fwlink/?linkid=210206), er forudsætninger for aktivering af funktionen Office-filvalidering.

**Der blev ikke udsendt sikkerhedsopdateringer den 12. april 2011 til Microsoft Word og Microsoft Publisher. Hvor er opdateringerne til Microsoft Word og Microsoft Publisher?**    
Opdateringerne til understøttelse af Office-filvalidering i Microsoft Word 2003, Microsoft Word 2007, Microsoft Publisher 2003 og Microsoft Publisher 2007 er tilgængelige som separate downloads og er en forudsætning for aktivering af funktionen Office-filvalidering. Oplysninger om downloadlink findes i TechNet-artiklen [Office-filvalidering for Office 2003 og Office 2007](http://technet.microsoft.com/en-us/library/53782285-736e-4d00-b458-6170054287af.aspx).

**Hvad er add-in'et Office-filvalidering?**    
Add-in'et til Office-filvalidering skaber ramme- og definitionsfilerne til funktionen Office-filvalidering. Funktionen Office-filvalidering fungerer til specifikke Office-programmer, når add-in'et til Office-filvalidering er installeret ud over alle nødvendige opdateringer til Microsoft Office og de pågældende Office-programmer.

**Hvordan kan jeg installere add-in'et Office-filvalidering samt nødvendige opdateringer?**    
Oplysninger om, hvordan add-in'et Office-filvalidering installeres manuelt og de nødvendige opdateringer hentes, findes i TechNet-artiklen, [Office-filvalidering for Office 2003 og Office 2007](http://technet.microsoft.com/en-us/library/53782285-736e-4d00-b458-6170054287af.aspx).

Fra og med d. 28. juni 2011 kan add-in'et Office-filvalidering også installeres ved at søge efter opdateringer fra Microsoft Update online eller ved at bruge [Microsoft Update](http://go.microsoft.com/fwlink/?linkid=40747)-tjenesten.

**Kan jeg bruge denne nye funktion sammen med Microsoft Office XP?**    
Nej. Arkitekturen til korrekt understøttelse Office-filvalidering eksisterer ikke i Microsoft Office XP, hvilket gør det praktisk umuligt at skabe funktionen til Microsoft Office XP-produkter. Dette ville kræve en omfattende restrukturering af arkitekturen bag en væsentlig del af Microsoft Office XP. Produktet af et sådant arbejde kunne skabe inkompatibilitet med andre programmer, således at disse Microsoft Office-produkter ikke med sikkerhed kunne fortsætte med at fungere efter hensigten på det opdaterede system.

**Hvordan er denne meddelelse relateret til Office-filvalidering til Microsoft Office 2010?**    
Selvom denne meddelelse ikke er gældende for funktionen Office-filvalidering til Microsoft Office 2010, har Microsoft udgivet automatiserede **Microsoft Fix it**-løsninger, der kan bruges til at konfigurere Office-filvalidering for understøttede udgaver af Microsoft Office 2003, Microsoft Office 2007 og Microsoft Office 2010. Disse automatiserede **Microsoft Fix it**-løsninger er tilgængelige i vidensbaseartiklen, der er tilknyttet denne meddelelse[Microsoft Knowledge Base-artikel 2501584](http://support.microsoft.com/kb/2501584).

**Hvordan kan jeg ændre indstillingerne for Office-filvalidering?**    
Der er en indstilling til registreringsnøglen tilgængelig, som giver administratorer mulighed for at ændre dokumenters adfærd, når de ikke kan valideres. Ved at redigere registreringsindstillingen kan én af følgende muligheder vælges:

  - **Bloker for filer, og spørg brugeren (standard)**   
    Filer, der ikke kan valideres, åbnes ikke. Brugeren får dog mulighed for at åbne filen alligevel.
    
    **Bemærk** Ovenstående adfærd er i Microsoft Office 2003 og Microsoft Office 2007 og afviger fra adfærden i Microsoft Office 2010. I Microsoft Office 2010 åbnes filer, der ikke kan valideres, i [Beskyttet visning](http://www.microsoft.com/security/pc-security/office2010.aspx). Brugeren skal derefter klikke igennem flere advarselsmeddelelser, før filen kan åbnes til redigering.

  - **Bloker helt for filer**   
    Filer, der ikke kan valideres, kan ikke åbnes.
    
    **Bemærk** ovenstående adfærd er i Microsoft Office 2003 og Microsoft Office 2007 og afviger fra adfærden i Microsoft Office 2010. I Microsoft Office 2010 åbnes filer, der ikke kan valideres, i [Beskyttet visning](http://www.microsoft.com/security/pc-security/office2010.aspx). Brugeren forhindres derefter i at åbne filen til redigering.

Yderligere oplysninger om indstillinger for Office-filvalidering samt brug af automatiserede **Microsoft Fix it**-løsninger til konfiguration af indstillinger for Office-filvalidering findes i [Microsoft Knowledge Base-artikel 2501584](http://support.microsoft.com/kb/2501584).

**Hvordan kan jeg deaktivere Office-filvalidering?**  
Du kan deaktivere Office-filvalidering ved at indstille specifikke registreringsnøgler til at deaktivere Office-filvalidering. Registreringsnøglerne skal konfigureres, før de implementeres, for Excel 2003, PowerPoint 2003, Word 2003, Excel 2007, PowerPoint 2007 og Word 2007. Disse registreringsnøgler forhindrer filer, der er lagret i Offices binære filformat, i at blive scannet eller valideret. Hvis du f.eks. deaktiverer Office-filvalidering for Excel 2007, scanner eller validerer Office-filvalidering ikke Excel 97-2003 Workbook-filer, Excel 97-2003 Template-filer eller Microsoft Excel 5.0/95-filer. Hvis en bruger åbner én af de filetyper, og den pågældende fil indeholder et filformatangreb, registreres eller forhindres angrebet ikke, medmindre en anden sikkerhedskontrol registrerer og forhindrer et sådant angreb.

Yderligere oplysninger om deaktivering af funktionen Office-filvalidering findes i TechNet-artiklen [Office-filvalidering for Office 2003 og Office 2007](http://technet.microsoft.com/en-us/library/53782285-736e-4d00-b458-6170054287af.aspx).

Microsoft anbefaler ikke deaktivering af Office-filvalidering. Office-filvalidering er en nøgledel af den laginddelte forsvarsstrategi i Microsoft Office, og skal være aktiveret på alle computere i hele organisationen. I Microsoft Office 2007 anbefaler Microsoft brug af [funktionen Betroede steder](http://technet.microsoft.com/en-us/library/cc178948\(office.12\).aspx) til kunder, der ønsker at forhindre filer i at blive valideret med funktionen Office-filvalidering. Filer, der åbnes fra betroede steder, springer Office-filvalideringskontroller over.

**Hvordan ændrer funktionen Office-filvalidering brugeroplevelsen ved åbning og indsættelse af filer i Microsoft Publisher?**    
Ved åbning af Publisher-filer ændrer funktionen Office-filvalidering ikke adfærden for Microsoft Publisher 2003 og Microsoft Publisher 2007, eftersom Microsoft Publisher allerede scanner og validerer Publisher-filer ved åbning, uanset om funktionen Office-filvalidering er aktiveret eller ej. Adfærden ved indsættelse af Word-dokumenter i Microsoft Publisher ændres dog af funktionen Office-filvalidering. Ved forsøg på at indsætte binært formaterede Word-filer i Microsoft Publisher 2003 eller Microsoft Publisher 2007 indsættes filer, der ikke kan valideres, ikke i Microsoft Publisher. I stedet skal brugeren klikke igennem en advarsel med besked om, at åbning af filen kan være farligt, før filen kan indsættes.

## Anbefalede forholdsregler

Se TechNet-artiklen [Office-filvalidering for Office 2003 og Office 2007](http://technet.microsoft.com/en-us/library/53782285-736e-4d00-b458-6170054287af.aspx) vedr. oplysninger om anvendelse, installation og konfiguration af Office-filvalideringsfunktionen til Microsoft Office 2003 og Microsoft Office 2007.

### Andre oplysninger

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (12. april 2011): Meddelelse offentliggjort.
  - V2.0 (30. juni 2011): Annoncerede, at add-in'et Office-filvalidering, der er beskrevet i Microsoft Knowledge Base-artikel 2501584, er tilgængeligt via tjenesten Microsoft Update.

*Built at 2014-04-18T01:50:00Z-07:00*

