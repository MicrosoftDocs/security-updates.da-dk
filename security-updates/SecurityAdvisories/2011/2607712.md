---
title: Microsoft Security Advisory 2607712
TOCTitle: "2607712"
ms:assetid: "2607712"
ms:mtpsurl: https://technet.microsoft.com/da-DK/library/2607712(v=Security.10)
ms:contentKeyID: 61223840
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 2607712

## Falske digitale certifikater kan tillade spoofing (forfalskning)

Offentliggjort: 29. august 2011 | Opdateret: 19. september 2011

**Version:** 5.0

### Generelle oplysninger

#### Resumé

Microsoft har kendskab til aktive angreb, som anvender mindst ét falsk digitalt certifikat udstedt af DigiNotar, et certificeringscenter, som findes i lageret for rodnøglecentre, der er tillid til. Et falsk certifikat kan bruges til at forfalske indhold, udføre phishing-angreb eller man-in-the-middle-angreb mod alle webbrowserbrugere herunder brugere af Internet Explorer. Selv om dette problem ikke er en sårbarhed i et Microsoft-produkt, påvirker det alle understøttede udgivelser af Microsoft Windows.

Microsoft undersøger fortsat dette problem. Baseret på foreløbige undersøgelser leverer Microsoft en ny opdatering (KB2616676) d. 13. september 2011 til alle understøttede udgivelser af Microsoft Windows, som ophæver tilliden til de følgende DigiNotar-rodcertifikater ved at placere dem i Microsofts lager for certifikater, der ikke er tillid til:

  - DigiNotar Root CA
  - DigiNotar Root CA G2
  - DigiNotar PKIoverheid CA Overheid
  - DigiNotar PKIoverheid CA Organisatie - G2
  - DigiNotar PKIoverheid CA Overheid en Bedrijven
  - DigiNotar Root CA fra Entrust (2 certifikater)
  - DigiNotar Services 1024 CA fra Entrust
  - DigiNotar Cyber CA fra GTE CyberTrust (3 certifikater)

**Anbefaling.** Microsoft anbefaler, at kunder anvender opdateringen øjeblikkeligt vha. software til opdateringsstyring, eller ved at søge efter opdateringer ved at bruger [Microsoft Update](http://go.microsoft.com/fwlink/?linkid=40747)-tjenesten. Yderligere oplysninger finder du i afsnittet **Anbefalede forholdsregler** i denne meddelelse.

**Kendte problemer.** [Microsoft Knowledge Base-artikel 2616676](http://support.microsoft.com/kb/2616676) dokumenterer de problemer, der er kendskab til, at brugerne kan opleve, når de installerer denne opdatering. Artiklen beskriver også anbefalede løsninger på disse problemer.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/2616676">2616676</a></td>
</tr>
</tbody>
</table>


#### Berørte programmer og enheder

Denne meddelelse omhandler følgende programmer og enheder.

<table style="border:1px solid black;">
<thead>
<tr class="header">
<th style="border:1px solid black;">Berørte programmer</th>
</tr>
</thead>
<tbody>
<tr class="odd">
<td style="border:1px solid black;">Windows XP Service Pack 3</td>
</tr>
<tr class="even">
<td style="border:1px solid black;">Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 Service Pack 2</td>
</tr>
<tr class="even">
<td style="border:1px solid black;">Windows Server 2003 x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 med SP2 til Itanium-baserede systemer</td>
</tr>
<tr class="even">
<td style="border:1px solid black;">Windows Vista Service Pack 2</td>
</tr>
<tr class="odd">
<td style="border:1px solid black;">Windows Vista x64 Edition Service Pack 2</td>
</tr>
<tr class="even">
<td style="border:1px solid black;">Windows Server 2008 til 32-bit-systemer Service Pack 2*</td>
</tr>
<tr class="odd">
<td style="border:1px solid black;">Windows Server 2008 til x64-baserede systemer Service Pack 2*</td>
</tr>
<tr class="even">
<td style="border:1px solid black;">Windows Server 2008 til Itanium-baserede systemer Service Pack 2</td>
</tr>
<tr class="odd">
<td style="border:1px solid black;">Windows 7 til 32-bit-systemer og Windows 7 til 32-bit-systemer Service Pack 1</td>
</tr>
<tr class="even">
<td style="border:1px solid black;">Windows 7 til x64-baserede systemer og Windows 7 til x64-baserede systemer Service Pack 1</td>
</tr>
<tr class="odd">
<td style="border:1px solid black;">Windows Server 2008 R2 til x64-baserede systemer og Windows Server 2008 R2 til x64-baserede systemer Service Pack 1*</td>
</tr>
<tr class="even">
<td style="border:1px solid black;">Windows Server 2008 R2 til Itanium-baserede systemer og Windows Server 2008 R2 til Itanium-baserede systemer Service Pack 1</td>
</tr>
</tbody>
</table>


**\*Serverens hovedinstallation er berørt.** Denne opdatering gælder for understøttede versioner af Windows Server 2008 eller Windows Server 2008 R2 som anført, uanset om Server Core-installationsindstillingerne blev anvendt ved installationen. Yderligere oplysninger om denne installationsindstilling findes i TechNet-artiklerne, [Managing a Server Core Installation](http://technet.microsoft.com/en-us/library/ee441255\(ws.10\).aspx) (Administration af en server-hovedinstallation) og [Servicing a Server Core Installation](http://technet.microsoft.com/en-us/library/ff698994\(ws.10\).aspx) (Servicering af en server-hovedinstallation). Bemærk, at installationsindstillingen Server Core ikke gælder for visse udgaver af Windows Server 2008 og Windows Server 2008 R2. Se [Sammenlign installationsindstillinger for Server Core](http://www.microsoft.com/windowsserver2008/en/us/compare-core-installation.aspx).

<table style="border:1px solid black;">
<thead>
<tr class="header">
<th style="border:1px solid black;">Uberørte enheder</th>
</tr>
</thead>
<tbody>
<tr class="odd">
<td style="border:1px solid black;">Windows Mobile 6.x</td>
</tr>
<tr class="even">
<td style="border:1px solid black;">Windows Phone 7</td>
</tr>
<tr class="odd">
<td style="border:1px solid black;">Windows Phone 7.5</td>
</tr>
</tbody>
</table>


## Ofte stillede spørgsmål

**Hvorfor blev den** **ne meddelelse revideret den 1** **9** **. september 2011?**  
Microsoft reviderede denne meddelelse for at annoncere genudsendelsen af opdateringen KB2616676. Genudsendelsen er nu kumulativ og omhandler et kendt problem, der er beskrevet i [Microsoft Knowledge Base-artikel 2616676](http://support.microsoft.com/kb/2616676), hvor den originale KB2616676-opdatering (kun på understøttede versioner af Windows XP og Windows Server 2003) ikke indeholdt de digitale certifikater fra opdateringerne KB2607712 og KB2524375.

Kunder med understøttede versioner af Windows XP og Windows Server 2003 bør anvende den genudsendte version af KB2616676-opdateringen for at opnå beskyttelse mod brugen af falske certifikater, der er angivet i denne meddelelse. Kunder med understøttede versioner af Windows Vista, Windows 7, Windows Server 2008 og Windows Server 2008 R2 bliver ikke berørt af denne genudsendelse.

**Bemærk** Opdateringen bliver ikke tilbudt kunder med understøttede versioner af Windows XP og Windows Server 2003 i tilfælde, hvor de originale opdateringer KB2616676, [KB2607712](http://support.microsoft.com/kb/2607712) og [KB2524375](http://support.microsoft.com/kb/2524375) er blevet anvendt tidligere, da genudsendelsen er kumulativ og indeholder alle ændringer fra disse tre opdateringspakker.

Størstedelen af brugerne har slået automatiske opdateringer til og behøver ikke at foretage sig noget, eftersom den genudsendte KB2616676-opdatering automatisk hentes og installeres.

**Er Windows Developer Preview berørt af dette problem?**  
Ja. KB2616676-opdateringen er tilgængelig for Windows Developer Preview-udgivelsen. Kunder, der bruger Windows Developer Preview opfordres til at anvende opdateringen på deres systemer. Denne opdatering er kun tilgængelig på [Windows Update](http://go.microsoft.com/fwlink/?linkid=21130).

**Hvorfor blev denne meddelelse revideret den 13. september 2011?**  
Microsoft reviderede denne meddelelse for at annoncere udsendelsen af KB2616676-opdateringen, som løser dette problem. Opdateringen føjer seks ekstra DigiNotar-rodcertifikater, som er krydssigneret af Entrust eller GTE til Microsofts lager for certifikater, der ikke er tillid til. KB2616676-opdateringen erstatter KB2607712-opdateringen og indeholder også de fem tidligere DigiNotar-rodcertifikater, der blev tilføjet Microsofts lager for certifikater, der ikke er tillid til, ved KB2607712-opdateringen.

Selvom KB2616676-opdateringen erstatter KB2607712-opdateringen, er KB2607712-opdateringen ikke nødvendig for KB2616676-opdateringen. Uanset om KB2607712-opdateringen er blevet anvendt eller ej, skal brugeren anvende KB2616676-opdateringen for at løse problemet, der er beskrevet i denne meddelelse. Brugere, der anvender KB2616676-opdateringen, behøver ikke anvende KB2607712-opdateringen.

**Hvorfor blev denne meddelelse revideret den 6. september 2011?**  
Microsoft reviderede denne meddelelse for at annoncere udsendelsen af en opdatering, som løser dette problem. Opdateringen tilføjer fem DigiNotar-rodcertifikater til Microsofts lager for certifikater, der ikke er tillid til. Det er normalt ikke nødvendigt, at brugerne skal installere denne opdatering, da langt de fleste har automatisk opdatering aktiveret, og denne opdatering vil blive hentet og installeret automatisk. Kunder, der ikke har automatiske opdateringer aktiveret, kan se [Microsoft Knowledge Base-artikel 2607712](http://support.microsoft.com/kb/2607712) for at få oplysninger om, hvordan opdateringen installeres manuelt .

**Den 29. august 2011 fjernede Microsoft tilliden til et** **DigiNotar** **-rodcertifikat ved at opdatere Microsofts CTL. Hvorfor udsender Microsoft en opdatering?**  
Windows Vista, Windows 7, Windows Server 2008 og Windows Server 2008 R2 bruger Microsofts liste over tillidscertifikater til at validere tilliden til et certificeringscenter. Windows XP og Windows Server 2003 bruger ikke Microsofts liste over tillidscertifikater til at validere tilliden til et certificeringscenter. Derfor er en opdatering nødvendig for alle udgaver af Windows XP og Windows Server 2003 for at beskytte kunderne.

Efter CTL-opdateringen 29. august 2011 fik brugere af Windows Vista, Windows 7, Windows Server 2008 og Windows Server 2008 R2, som gik ind på et websted, der var signeret af et DigiNotar-rodcertifikat, der ikke var tillid til, vist en advarselsmeddelelse om, at tilliden til certifikatet ikke kunne verificeres. Brugerne fik lov til at klikke sig igennem denne advarselsmeddelelse for at få adgang til webstedet.

For at yde mere omfattende beskyttelse til kunderne mod mulige man-in-the-middle-angreb udsender Microsoft en opdatering, som tager yderligere forholdsregler til beskyttelse af kunderne ved helt at forhindre Internet Explorer-brugere i at få adgang til ressourcer fra websteder, som indeholder certifikater, der er signeret af de DigiNotar-rodcertifikater, der ikke er tillid til. Internet Explorer-brugere som anvender denne opdatering vil få vist en fejlmeddelelse, når de forsøger at få adgang til et websted, der er signeret af et af de ovenstående DigiNotar-rodcertifikater. Disse brugere vil ikke fortsat kunne få adgang til webstedet.

**Hvad udfører** **KB2616676** **-opdateringen?**  
På alle understøttede udgivelser af Microsoft Windows tilføjer KB2616676-opdateringen elleve DigiNotar-rodcertifikater til Microsofts lager for certifikater, der ikke er tillid til. Desuden omfatter KB2616676-opdateringen også certifikaterne i [KB2524375](http://support.microsoft.com/kb/2524375)-opdateringen, der blev udsendt den 6. juli 2011.

**Hvordan vil denne opdatering ændre brugeroplevelsen, når brugeren forsøger at få adgang til et websted, der er krypteret med TLS og signeret af et** **DigiNotar** **-rodcertifikat, der ikke er tillid til?**  
Internet Explorer-brugere, som forsøger at få adgang til et websted, der er blevet signeret af et DigiNotar-rodcertifikat, der ikke er tillid til, vil få vist en fejlmeddelelse. Da dette certifikat er placeret i Microsofts lager for certifikater, der ikke er tillid til, vil Internet Explorer ikke tillade, at brugerne går ind på webstedet. Webstedet vil forblive utilgængeligt, indtil webstedets certifikat udskiftes med et nyt certifikat, som er signeret af et rodcertifikat, der er tillid til.

**Hvordan kan jeg kontrollere certifikaterne i Microsofts lager for certifikater, der ikke er tillid til?**  
Yderligere oplysninger om, hvordan du får vist certifikater, findes i MSDN-artiklen [Sådan kan du: Se certifikater i MMC Snap-in](http://msdn.microsoft.com/en-us/library/ms788967.aspx).

I **Certificates MMC snap-in** skal du kontrollere, at de følgende certifikater er blevet føjet til mappen **Certifikater, der ikke er tillid til**:

<table style="border:1px solid black;">
<thead>
<tr class="header">
<th style="border:1px solid black;">Certifikat</th>
<th style="border:1px solid black;">Udstedt af</th>
<th style="border:1px solid black;">Aftryk</th>
<th style="border:1px solid black;">Opdatering*</th>
</tr>
</thead>
<tbody>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">DigiNotar Root CA</td>
<td style="border:1px solid black;">c0 60 ed 44 cb d8 81 bd 0e f8 6c 0b a2 87 dd cf 81 67 47 8c</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA G2</td>
<td style="border:1px solid black;">DigiNotar Root CA G2</td>
<td style="border:1px solid black;">43 d9 bc b5 68 e0 39 d0 73 a7 4a 71 d8 51 1f 74 76 08 9c c3</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">b5 33 34 5d 06 f6 45 16 40 3c 00 da 03 18 7d 3b fe f5 91 56</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar PKIoverheid CA Organisatie - G2</td>
<td style="border:1px solid black;">Staat der Nederlanden Organisatie CA - G2</td>
<td style="border:1px solid black;">5d e8 3e e8 2a c5 09 0a ea 9d 6a c4 e7 a6 e2 13 f9 46 e1 79</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar PKIoverheid CA Overheid en Bedrijven</td>
<td style="border:1px solid black;">Staat der Nederlanden Overheid CA</td>
<td style="border:1px solid black;">40 aa 38 73 1b d1 89 f9 cd b5 b9 dc 35 e2 13 6f 38 77 7a f4</td>
<td style="border:1px solid black;"><a href="http://support.microsoft.com/kb/2607712">KB2607712</a>,<br />
<a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Root CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">86 e8 17 c8 1a 5c a6 72 fe 00 0f 36 f8 78 c1 95 18 d6 f8 44</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Root CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">‎36 7d 4b 3b 4f cb bc 0b 76 7b 2e c0 cd b2 a3 6e ab 71 a4 eb</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Services 1024 CA</td>
<td style="border:1px solid black;">Entrust.net Secure Server Certification Authority</td>
<td style="border:1px solid black;">‎f8 a5 4e 03 aa dc 56 92 b8 50 49 6a 4c 46 30 ff ea a2 9d 83</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎b8 6e 79 16 20 f7 59 f1 7b 8d 25 e3 8c a8 be 32 e7 d5 ea c2</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="even">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎2b 84 bf bb 34 ee 2e f9 49 fe 1c be 30 aa 02 64 16 eb 22 16</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
<tr class="odd">
<td style="border:1px solid black;">DigiNotar Cyber CA</td>
<td style="border:1px solid black;">GTE CyberTrust Global Root</td>
<td style="border:1px solid black;">‎98 45 a4 31 d5 19 59 ca f2 25 32 2b 4a 4f e9 f2 23 ce 6d 15</td>
<td style="border:1px solid black;"><a href="http://support.microsoft.com/kb/2616676">KB2616676</a></td>
</tr>
</tbody>
</table>


\*Certifikat føjet til mappen med certifikater, der ikke er tillid til, af disse opdateringer.

KB2616676-opdateringen omfatter også certifikaterne i [KB2524375](http://support.microsoft.com/kb/2524375)-opdateringen, der blev føjet til mappen med certifikater, der ikke er tillid til.

**Hvad er formålet med meddelelsen?**  
Formålet med denne meddelelse er at meddele kunderne, at Microsoft har bekræftet, at mindst ét falsk certifikat er blevet udstedt af DigiNotar og bruges i aktive angreb. Microsoft har udsendt en opdatering, som løser problemet, til alle understøttede udgivelser af Microsoft Windows.

**Hvad er kryptografi?**  
Kryptografi er teknikken til sikring af informationer, hvorved disse konverteres fra deres normale, læsbare tilstand (kaldet almindelig tekst) til en tilstand, hvor data er skjult (kendt som krypteret tekst).

I alle former for kryptografi er en værdi kendetegnet som en nøgle, der bruges sammen med en procedure kaldet en krypteringsalgoritme til at omdanne almindelig tekst til krypteret tekst. I den mest kendte form for kryptografi, kryptering ved hjælp af hemmelig nøgle, omdannes den krypterede tekst til almindelig tekst ved brug af den samme nøgle. Men i en anden form for kryptografi, kryptering ved hjælp af offentlig nøgle, bruges en anden nøgle til at omdanne den krypterede tekst til almindelig tekst.

**Hvad er et digitalt certifikat?**  
I [kryptering ved hjælp af offentlig nøgle](http://msdn.microsoft.com/en-us/library/92f9ye3s.aspx) skal den ene nøgle, kaldet den private nøgle, holdes hemmelig. Den anden nøgle, kaldet den offentlige nøgle, skal være tilgængelig for alle. Men der skal være en metode for indehaveren af nøglen til at vise omverden, hvem nøglen tilhører. Digitale certifikater er en måde at gøre dette på. Et digitalt certifikat er et manipulationssikret stykke data, der pakker en offentlig nøgle sammen med oplysninger om denne - hvem ejer den, hvad kan den bruges til, hvornår udløber den osv.

**Hvad bruges certifikater til?**  
Certifikater bruges primært til at kontrollere identiteten af en person eller enhed, godkende en tjeneste eller kryptere filer. Normalt behøver du overhovedet ikke bekymre dig om certifikater. Du kan dog få en meddelelse om, at et certifikat er udløbet eller ugyldigt. I sådanne tilfælde skal du følge vejledningen i meddelelsen.

**Hvad er et nøglecenter (CA)?**  
Nøglecentre er virksomhederne, der udsteder certifikater. De etablerer og kontrollerer ægtheden af offentlige nøgler, der tilhører personer eller andre nøglecentre, og de kontrollerer identiteten af en person eller virksomhed, der beder om et certifikat.

**Hvad er en liste over tillidscertifikater (CTL)?**  
Der skal være tillid mellem modtageren af en signeret meddelelse og den, der har signeret meddelelsen. Én metode til at etablere denne tillid er via et certifikat, et elektronisk dokument, der bekræfter, at enheder eller personer er dem, de giver sig ud for at være. Et certifikat udstedes til en enhed af en tredjepart, som begge parter har tillid til. På den måde beslutter hver enkelt modtager af en signeret meddelelse, om de har tillid til den, der har udstedt certifikatet til den part, som har signeret. CryptoAPI har implementeret en metodologi, der tillader programudviklere at skabe programmer, som automatisk bekræfter certifikater ud fra en foruddefineret liste over pålidelige certifikater eller rødder. Denne liste over pålidelige enheder (kaldet subjekter) kaldes en liste over tillidscertifikater (Certificate Trust List - CTL). Du kan finde flere oplysninger i MSDN-artiklen [Bekræftelse af pålidelige certifikater](http://msdn.microsoft.com/en-us/library/aa376546\(v=vs.85\).aspx).

**Hvad skyldes problemet?**  
Microsoft har kendskab til aktive angreb, som anvender mindst ét falsk digitalt certifikat udstedt af DigiNotar, et certificeringscenter, som findes i lageret for rodnøglecentre, der er tillid til. Et falsk certifikat kan bruges til at forfalske indhold, udføre phishing-angreb eller man-in-the-middle-angreb mod alle webbrowserbrugere herunder brugere af Internet Explorer. Selv om dette problem ikke er en sårbarhed i et Microsoft-produkt, påvirker det alle understøttede udgivelser af Microsoft Windows.

**Hvad kan en hacker bruge sårbarheden til?**  
En hacker kan bruge disse certifikater til at forfalske indhold, udføre phishing-angreb eller man-in-the-middle-angreb mod alle webbrowserbrugere herunder brugere af Internet Explorer.

**Hvad er et man-in-the-middle-angreb?**  
Et man-in-the-middle-angreb opstår, når en hacker omdirigerer kommunikation mellem to brugere gennem hackerens computer, uden at de to kommunikerende brugere ved det. Hver bruger i kommunikationen sender og modtager trafik fra hackeren uden at vide det, alt imens de tror, de kun kommunikerer med den tilsigtede bruger.

**Hvad er proceduren for tilbagekaldelse af et certifikat?**  
Der findes en standardprocedure, som gør det muligt for et certificeringscenter at forhindre disse certifikater i at blive accepteret, hvis de bruges. Hver certifikatudsteder genererer med jævne mellemrum en liste over tilbagekaldte certifikater, som indeholder alle de certifikater, der bør anses for at være ugyldige. Alle certifikater skal levere et stykke data kaldet CRL-distributionspunktet (CDP), der angiver hvor CRL-listen kan findes.

En alternativ måde for webbrowsere til at validere identiteten af et digitalt certifikat er ved at benytte OCSP (Online Certificate Status Protocol). OCSP tillader interaktiv validering af et certifikat ved at oprette forbindelse til en OCSP-svarer, der hostes af nøglecentret (CA), der underskrev det digitale certifikat. Alle certifikater skal indeholde en angivelse til OCSP-svarerens placering via udvidelsen Adgang til oplysninger om nøglecenter (Authority Information Access - AIA) i certifikatet. Desuden gør OCSP-tilknytning det muligt for webserveren selv at give et OCSP-valideringssvar til klienten.

OCSP-validering er som standard aktiveret på Internet Explorer 7 og senere versioner af Internet Explorer på understøttede udgaver af Windows Vista, Windows Server 2008, Windows 7 og Windows Server 2008 R2. I disse operativsystemer, vil browseren, hvis OCSP-valideringskontrol mislykkes, godkende certifikatet ved at kontakte CRL-placeringen.

Yderligere oplysninger om kontrol af tilbagekaldelse af certifikater findes i TechNet-artiklen [Certificate Revocation and Status Checking](http://technet.microsoft.com/en-us/library/ee619730\(ws.10\).aspx) (på engelsk)

**Hvad er en liste over tilbagekaldte certifikater (CRL)?**  
CRL er en digitalt underskrevet liste, udstedt af et nøglecenter, som indeholder en liste over certifikater, der er udstedt af nøglecentret og efterfølgende tilbagekaldt af nøglecentret. For hver enkelt tilbagetrukket certifikat indeholder listen certifikatets serienummer, dato for tilbagekaldelse af certifikatet og årsagen til tilbagekaldelsen. Programmer kan udføre CRL-kontrol for at afgøre et certifikats tilbagekaldelsesstatus.

**Hvad er CRL-distributionspunkter (CDP)?**  
CDP er en certifikatudvidelse, der angiver hvor listen over tilbagekaldte certifikater for et nøglecenter kan hentes. Den kan være tom, indeholde en eller mange HTTP-, fil- eller LDAP-URL'er.

**Hvad er OCSP (Online Certificate Status Protocol)?**  
OCSP er en protokol, der giver validering i realtid af et certifikats status. Typisk svarer en OCSP-svarer med tilbagekaldelsesstatus baseret på den CRL, der er hentet fra nøglecentret.

**Hvad gør Microsoft for at løse dette problem?**  
Selvom dette problem ikke er forårsaget af et problem i et Microsoft-produkt, har vi alligevel opdateret Certificate Trust List for at fjerne tilliden til DigiNotar-rodcertifikatet. Microsoft vil fortsat undersøge dette problem og udsender muligvis en fremtidig opdatering for at beskytte kunderne.

**Hvordan ved jeg om der er opstået en fejl med et ugyldigt certifikat?**  
Når Internet Explorer støder på et ugyldigt certifikat, får brugeren vist en webside, der siger: "Der er et problem med dette websteds sikkerhedscertifikat." Brugere anbefales at lukke websiden og navigere væk fra stedet, når denne advarsel vises.

Brugere får kun vist denne meddelelse, når det er fastslået, at certifikatet er ugyldigt, for eksempel når brugeren har aktiveret CRL- eller OCSP-validering. OCSP-validering er som standard aktiveret i Internet Explorer 7 og senere versioner af Internet Explorer på understøttede udgaver af Windows Vista, Windows Server 2008, Windows 7 og Windows Server 2008 R2.

## Anbefalede forholdsregler

**For understøttede udgaver af Microsoft Windows**

Størstedelen af brugerne har slået automatiske opdateringer til og behøver ikke at foretage sig noget, eftersom KB2616676-opdateringen automatisk hentes og installeres. Brugere, der ikke har slået automatisk opdatering til, skal søge efter opdateringer og installere denne opdatering manuelt. Yderligere oplysninger om specifikke konfigurationsindstillinger for automatiske opdatering findes i [Microsoft Knowledge Base-artiklen 294871](http://support.microsoft.com/kb/294871).

For administratorer og virksomhedsinstallationer eller slutbrugere, der ønsker at installere KB2616676-opdateringen manuelt, anbefaler Microsoft, at brugerne straks anvender opdateringen ved hjælp af software til opdateringsstyring eller ved at søge efter opdateringer via [Microsoft Update](http://go.microsoft.com/fwlink/?linkid=40747)-tjenesten. Du kan få flere oplysninger om, hvordan du manuelt installerer opdateringen, i [Microsoft Knowledge Base-artikel 2616676](http://support.microsoft.com/kb/2616676).

Selvom KB2616676-opdateringen erstatter KB2607712-opdateringen, er KB2607712-opdateringen ikke nødvendig for KB2616676-opdateringen. Uanset om KB2607712-opdateringen er blevet anvendt eller ej, skal brugeren anvende KB2616676-opdateringen for at løse problemet, der er beskrevet i denne meddelelse. Brugere, der anvender KB2616676-opdateringen, behøver ikke anvende KB2607712-opdateringen.

#### Yderligere anbefalede forholdsregler

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
    
    Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Microsoft-software opdateret**
    
    Brugere, der kører Microsoft-software, skal anvende de nyeste sikkerhedsopdateringer fra Microsoft for at beskytte deres computer bedst muligt. Hvis du ikke er sikker på, om din software er opdateret, skal du besøge [Microsoft Update](http://go.microsoft.com/fwlink/?linkid=40747), hvor du kan scanne din computer for tilgængelige opdateringer og installere eventuelle vigtige opdateringer. Hvis du har automatisk opdatering aktiveret og konfigureret til at finde opdateringer til Microsoft-produkter, leveres opdateringerne til dig, når de udgives, men du skal kontrollere, at de installeres.

### Andre oplysninger

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre om aktive beskyttelser er tilgængelige fra leverandører af sikkerhedssoftware skal du gå ind på websites på aktive beskyttelser, der udbydes af de programpartnere, som er angivet i [Microsoft Active Protections Program (MAPP)](http://go.microsoft.com/fwlink/?linkid=215201).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (29. august 2011): Meddelelse offentliggjort.
  - V2.0 (29. august 2011): Revideret for at rette forkert meddelelsesnummer.
  - V3.0 (6. september 2011): Revideret for at annoncere udsendelsen af en opdatering, som løser dette problem.
  - V4.0 (13. september 2011): Revideret for at annoncere udsendelsen af KB2616676-opdateringen, som løser problemet, der er beskrevet i denne meddelelse.
  - V4.1 (13. september 2011): Revideret for at annoncere tilgængeligheden af KB2616676-opdateringen til Windows Developer Preview-udgivelsen. Yderligere oplysninger findes under Ofte stillede spørgsmål om opdatering.
  - V5.0 (19. september 2011): Revideret for at annoncere genudsendelsen af KB2616676-opdateringen. Yderligere oplysninger findes under Ofte stillede spørgsmål om opdatering.

*Built at 2014-04-18T01:50:00Z-07:00*

