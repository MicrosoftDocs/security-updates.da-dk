---
title: Microsoft Security Advisory 954157
TOCTitle: "954157"
ms:assetid: "954157"
ms:mtpsurl: https://technet.microsoft.com/da-DK/library/954157(v=Security.10)
ms:contentKeyID: 61223894
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 954157

## Sikkerhedsopdateringer for Indeo-codec'et

Offentliggjort: 8. december 2009

### Generelle oplysninger

#### Resumé

Microsoft annoncerer tilgængeligheden af en opdatering, der skaber sikkerhedsafhjælpninger til Indeo-codec'et på de understøttede udgaver af Microsoft Windows 2000, Windows XP og Windows Server 2003.

Indeo-codec'et på systemer, der kører Microsoft Windows 2000, Windows XP og Windows Server 2003 kan muliggøre kørsel af kode på brugersystemer ved åbning af særligt udformet medieindhold. Opdateringen blokerer Indeo-codec'et, så det ikke kan åbnes i Internet Explorer eller Windows Media Player. Opdateringen gør det også umuligt for codec'et at indlæses ved internetbrowsing med andre programmer. Ved kun at lade programmer anvende Indeo-codec'et, når medieindholdet er fra det lokale system eller fra intrazonen, og ved at forhindre Internet Explorer og Windows Media Player i a overhovedet at åbne codec'et, fjerner denne opdatering de mest almindelige fjernangrebsvektorer, selvom det stadig tillader spil og andre programmer, som udnytter codec'et lokalt, at fortsætte med at fungere.

Denne opdatering er tilgængelig via automatisk opdatering og fra Microsoft Download Center. Kunder, der har automatiske opdateringer aktiveret, behøver ikke at foretage sig noget, eftersom denne sikkerhedsopdatering automatisk downloades og installeres. Se [Microsoft Knowledge Base-artikel 954157](http://support.microsoft.com/kb/954157) for at få flere oplysninger om dette problem, herunder downloadlinks til denne ikke-sikkerhedsrelaterede opdatering.

Der eksisterer flere forskellige måder, som Indeo-codec'et kan anvendes på og kræves anvendt på af bestemte programmer. Indeo-codec'et kan være nødvendigt i forbindelse med besøg på bestemte websteder og i forbindelse med virksomheders branchespecifikke programmer. Dette vil sandsynligvis være et mere almindeligt scenarie for kunder, der benytter ældre operativsystemer. Af samme årsag udbydes denne opdatering automatisk til kunder med ældre operativsystemer, selvom den stadig lader codec'et fungere i scenarier med virksomheders branchespecifikke programmer. På den anden side kan kunder, der ikke har brug for codec'et, vælge at tage yderligere forholdsregler og afregistrere codec'et helt. Afregistrering af codec'et fjerner alle angrebsvektorer, som udnytter Indeo-codec'et. Se [Microsoft Knowledge Base-artiklen 954157](http://support.microsoft.com/kb/954157) få instruktioner om, hvordan du afregistrerer codec'et, eller hvordan du bruger Fix it-løsningerne, der også kan afregistrere codec'et.

Vi opfordrer kunder, der kører understøttede udgaver af Microsoft Windows 2000, Windows XP og Windows 2003, til at gennemgå og installere denne opdatering eller at afregistrere Indeo-codec'et. Ved at installere denne opdatering og afregistrere codec'et på disse ældre operativsystemer vil kunderne få tildelt de samme afhjælpninger, der er indeholdt i Windows Vista og Windows 7.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/954157">954157</a></td>
</tr>
</tbody>
</table>


#### Berørt og ikke-berørt software

Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Berørte programmer</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Windows XP Service Pack 2 og Windows XP Service Pack 3</td>
</tr>
<tr class="even">
<td style="border:1px solid black;">Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 Service Pack 2</td>
</tr>
<tr class="even">
<td style="border:1px solid black;">Windows Server 2003 x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 med SP2 til Itanium-baserede systemer</td>
</tr>
<tr class="even">
<td style="border:1px solid black;">Programmer, der ikke berøres</td>
</tr>
<tr class="odd">
<td style="border:1px solid black;">Windows Vista, Windows Vista Service Pack 1 og Windows Vista Service Pack 2</td>
</tr>
<tr class="even">
<td style="border:1px solid black;">Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2008 til 32-bit-systemer og Windows Server 2008 til 32-bit-systemer Service Pack 2</td>
</tr>
<tr class="even">
<td style="border:1px solid black;">Windows Server 2008 til x64-baserede systemer og Windows Server 2008 til x64-baserede systemer Service Pack 2</td>
</tr>
<tr class="odd">
<td style="border:1px solid black;">Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</td>
</tr>
<tr class="even">
<td style="border:1px solid black;">Windows 7 Beta til 32-bit-systemer</td>
</tr>
<tr class="odd">
<td style="border:1px solid black;">Windows 7 til x64-baserede systemer</td>
</tr>
<tr class="even">
<td style="border:1px solid black;">Windows Server 2008 til x64-baserede systemer</td>
</tr>
<tr class="odd">
<td style="border:1px solid black;">Windows Server 2008 R2 til Itanium-baserede systemer</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**    
Denne meddelelse giver besked om, at en gennemgribende ikke-sikkerhedsopdatering beskrevet i denne meddelelse, vil blive anvendt via automatisk opdatering og desuden blive tilbudt i [Microsoft Knowledge Base-artiklen 954157](http://support.microsoft.com/kb/954157). Denne opdatering berører den software, der er anført i tabellen **Berørte programmer**.

**Hvad er Indeo-codec'et?**  
Indeo-codec'et er et codec, der dekomprimerer digitale mediefiler til brug i programmer såsom Windows Media Player. Yderligere oplysninger om codecs findes i [Brug af codecs](http://www.microsoft.com/windows/windowsmedia/player/faq/codec.mspx).

**Hvordan kan en hacker udnytte sårbarheden?**    
En hacker kan hoste et ondsindet websted, der er beregnet til at udnytte sårbarheden gennem Internet Explorer, og derefter overtale en bruger til at få vist webstedet. Dette kan også omfatte kompromitterede websteder og websteder, der accepterer eller er vært for indhold, der er leveret af brugerne, eller reklamer. Disse websteder kan have særligt udformet indhold, som kan udnytte denne sårbarhed. En hacker kan dog aldrig tvinge brugere til at besøge disse websteder. I stedet er hackeren nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted.

Det vil måske også være muligt at vise særligt udformet webindhold ved hjælp af banner-reklamer eller andre metoder til levering af webindhold til berørte systemer.

En anden måde, som denne sårbarhed kan udnyttes på, er hvis en hacker bliver i stand til at lægge særligt udformet medieindhold på et brugersystem, der anvender Indeo-codec'et.

**Er der ændringer i brugeroplevelsen efter installation af denne opdatering?**    
Når de opdateringer, der er omtalt i denne artikel, installeres, vil brugerne muligvis bemærke, at medieindhold fra websteder ikke længere indlæses i Internet Explorer eller i Windows Media Player. Programmer eller spil, der anvender dette codec fra indhold downloadet på det lokale system, fungerer fortsat.

**Hvordan deaktiverer jeg Indeo-codec'et?**    
Det er muligt at deaktivere dette codec ved at afregistrere codec'et. Afregistrering af codec'et forhindrer alle programmer eller medieindhold i at anvende dette codec. Du kan få instruktioner om, hvordan du afregistrerer codec'et eller bruger den automatiserede Microsoft Fix it-løsning, der deaktiverer codec'et, i [Microsoft Knowledge Base-artiklen 954157](http://support.microsoft.com/kb/954157).

**Hvordan genaktiverer jeg brugen af dette codec, når opdateringen er blevet installeret?**  
Det er muligt at genaktivere funktionaliteten af Indeo-codec'et, når denne opdatering af installeret. Genaktivering af codec'et udsætter brugere for risiko for angreb via fjernkodeudførelse og bør kun overvejes, hvis behovet for codec'ets funktionalitet overskygger eksponeringsrisikoen. Yderligere oplysninger om, hvordan du genaktiverer codec'ets funktionalitet findes i [Microsoft Knowledge Base-artiklen 954157](http://support.microsoft.com/kb/954157).

**Hvorfor består opdateringen af to dele i denne meddelelse?**    
Denne opdatering består af to dele, der hjælper med at forebygge de risici, som er tilknyttet brugen af Indeo-codec'et. Der eksisterer en opdatering til Quartz.dll, som er den primære binære fil, der anvendes af Windows Media Player, og der eksisterer en opdatering, som leveres af programmet Compatibility Shim. Opdateringen til medieafspilleren forhindrer programmer i at åbne medieindhold, der udnytter Indeo-codec'et til afspilning i internetzonen, mens opdateringen til Application Compatibility Shim-teknologien forhindrer Internet Explorer og Windows Media Player i at indlæse medieindhold, som anvender Indeo-codec'et.

**Hvorfor er dette ikke en sikkerhedsbulletin?**    
Denne opdatering er ikke en sikkerhedsbulletin, eftersom den ikke udbedrer specifikke sårbarheder med i stedet tilføjer yderligere gennemgribende beskyttelsesforanstaltninger, således at ældre operativsystemer kommer tættere på det samme sikkerhedsniveau, der kendetegner Windows Vista og Windows 7. Kunder bør overveje at implementere denne opdatering for at tage hånd om truslen i almindelige scenarier og i sidste instans anvende Fix it-løsningen til at forhindre adgang til codec'et i et hvilket som helst scenarie.

**Hvorfor udbedrer Microsoft ikke specifikke sårbarheder i denne opdatering?**    
Indeo-codec'et er et ældre codec, som er kendt for at have flere forskellige sikkerhedsmæssige sårbarheder. I stedet for at udbedre specifikke sårbarheder opretter Microsoft gennemgribende beskyttelsesforanstaltninger, der reducerer angrebsoverfladen gennemgående for kendte sårbarheder og lignende fremtidige sårbarheder.

## Forebyggende faktorer

Microsoft har ikke identificeret eventuelle omgåelser for denne sårbarhed.

## Omgåelser

Omgåelsen refererer til en indstilling eller konfigurationsændring, der ikke retter den underliggende sårbarhed, men som hjælper med at blokere kendte angrebsvektorer. Microsoft har testet følgende omgåelser og redegør i beskrivelsen for, om en omgåelse reducerer funktionaliteten:

  - **Afregistrer Indeo-codec'et**
    
    Det er muligt at deaktivere dette codec ved at afregistrere codec'et. Du kan få instruktioner om, hvordan du afregistrerer codec'et eller bruger den automatiserede Microsoft Fix it-løsning, der deaktiverer codec'et, i [Microsoft Knowledge Base-artiklen 954157](http://support.microsoft.com/kb/954157).
    
    **Virkning af omgåelsen.** Afregistrering af Indeo-codec'et forhindrer alle programmer eller medieindhold i at anvende dette codec.
    
    **Sådan fortryder du omgåelsen:.** Se [Microsoft Knowledge Base-artiklen 954157](http://support.microsoft.com/kb/954157) for at få oplysninger om, hvordan du automatisk implementerer denne omgåelse.

## Yderligere anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**
    
    Yderligere oplysninger om denne udgivelse finder du i [Microsoft Knowledge Base-artiklen 954157](http://support.microsoft.com/kb/954157).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem. Du kan finde flere oplysninger om sikkerhedsopdateringer på [Microsoft Security Central](http://www.microsoft.com/security/default.mspx).

### Andre oplysninger

#### Tak til

Microsoft [takker](http://go.microsoft.com/fwlink/?linkid=21127) følgende for at hjælpe os i arbejdet med at beskytte kunderne:

  - Paul Byrne fra [NGS Software](http://www.ngssoftware.com/) for at have rapporteret om sårbarheder i Indeo-codec'et
  - En anonym forsker, der arbejder for TippingPoint og [Zero Day Initiative](http://www.zerodayinitiative.com/), for at have rapporteret om flere forskellige sårbarheder i Indeo-codec'et
  - Bing Liu fra [Fortinet's FortiGuard Labs](http://www.fortiguard.com/) for at have rapporteret om sårbarheder i Indeo-codec'et
  - [VeriSign iDefense Labs](http://labs.idefense.com/) for at have rapporteret om sårbarheder i Indeo-codec'et
  - Dave Lenoe fra [Adobe](http://www.adobe.com/) for at have rapporteret om sårbarheder i Indeo-codec'et

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (8. december 8 2009): Meddelelse offentliggjort.

*Built at 2014-04-18T01:50:00Z-07:00*

