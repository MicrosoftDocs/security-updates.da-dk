---
title: Microsoft Security Advisory 967940
TOCTitle: "967940"
ms:assetid: "967940"
ms:mtpsurl: https://technet.microsoft.com/da-DK/library/967940(v=Security.10)
ms:contentKeyID: 61223907
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 967940

## Opdatering til Windows Autorun

Offentliggjort: 24. februar 2009 | Opdateret: 25. august 2009

**Version:** 1.1

Microsoft annoncerer tilgængeligheden af en opdatering, der retter en funktionalitet, der kan hjælpe kunder med at beskytte deres systemer. Opdateringen retter et problem, der forhindrer registreringsdatabasenøglen NoDriveTypeAutoRun i at fungere som forventet.

Når registreringsdatabasenøglen NoDriveTypeAutoRun fungerer som forventet, kan den anvendes til selektivt at deaktivere Autorun-funktionalitet (f.eks. AutoPlay, dobbeltklik og kontekstafhængige menufunktioner forbundet med Autorun) for drev på en brugers system og netværk. Deaktivering af Autorun-funktionaliteten kan hjælpe med at beskytte kunder mod angrebsvektorer, der involverer udførelse af arbitrær kode af Autorun ved isættelse af en CD-ROM-enhed, USB-enhed, netværksshares eller andre medier, der indeholder et filsystem med en Autorun.inf-fil.

Vi opfordrer Windows-kunder til at gennemlæse og installere denne opdatering. Denne opdatering er tilgængelig via automatisk opdatering og fra Download Center. Se [Microsoft Knowledge Base-artikel 967715](http://support.microsoft.com/kb/967715) for at få flere oplysninger om dette problem, herunder downloadlinks til denne ikke-sikkerhedsrelaterede opdatering.

Microsoft har revideret denne meddelelse for at informere brugere om en Autorun-opdatering, som begrænser AutoPlay-funktionalitet til cd-rom- og dvd-rom-medier. Opdateringen har til formål at forhindre AutoPlay-funktionalitet i at fungere på USB-drev, eksterne harddiske eller netværksshares. Opdateringen er tilgængelig til Windows XP, Windows Server 2003, Windows Vista og Windows Server 2008. Du kan finde flere oplysninger om opdateringen og hyperlinks dertil i [Microsoft Knowledge Base-artikel 971029](http://support.microsoft.com/kb/971029).

### Generelle oplysninger

## Oversigt

**Meddelelsens formål:** At oplyse om og gøre opmærksom på tilgængeligheden af en ikke-sikkerhedsrelateret opdatering, der retter funktionaliteten af registreringsdatabasenøglen NoDriveTypeAutoRun.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs den pågældende Knowledge Base-artikel, og installer den relevante opdatering.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2008-0951">CVE-2008-0951</a></td>
</tr>
<tr class="even">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/967715">967715</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Windows XP Service Pack 2 og Windows XP Service Pack 3</td>
</tr>
<tr class="even">
<td>Windows XP Professional x64 Edition og Windows XP Professional x64 Edition Service Pack 2</td>
</tr>
<tr class="odd">
<td>Windows Server 2003 Service Pack 1 og Windows Server 2003 Service Pack 2</td>
</tr>
<tr class="even">
<td>Windows Server 2003 x64 Edition og Windows Server 2003 x64 Edition Service Pack 2</td>
</tr>
<tr class="odd">
<td>Windows Server 2003 med SP1 til Itanium-baserede systemer og Windows Server 2003 med SP2 til Itanium-baserede systemer</td>
</tr>
<tr class="even">
<td>Windows Vista og Windows Vista Service Pack 1*</td>
</tr>
<tr class="odd">
<td>Windows Vista x64 Edition og Windows Vista x64 Edition Service Pack 1*</td>
</tr>
<tr class="even">
<td>Windows Server 2008 til32-bit-systemer*</td>
</tr>
<tr class="odd">
<td>Windows Server 2008 til x64-baserede systemer*</td>
</tr>
<tr class="even">
<td>Windows Server 2008 til Itanium-baserede systemer*</td>
</tr>
</tbody>
</table>


\*For at kunne drage nytte af indstillingerne for registreringsdatabasenøglen, der deaktiverer Autorun, skal kunder, der kører Windows Vista og Windows Server 2008-baserede systemer, installere sikkerhedsopdateringen i sikkerhedsbulletin [MS08-038](http://go.microsoft.com/fwlink/?linkid=117296) (950582).

## Ofte stillede spørgsmål

**Hvad er formålet med meddelelsen?**  
Denne meddelelse giver besked om, at den ikke-sikkerhedsrelaterede opdatering også vil blive implementeret via automatisk opdatering og fortsat vil blive tilbudt i [Microsoft Knowledge Base-artikel 967715](http://support.microsoft.com/kb/967715). Denne opdatering berører den software, som nævnes i afsnittet **Oversigt**.

**Hvordan deaktiverer jeg Autorun?**    
Der er to krav for, at systemet kan deaktivere Autorun. Det skal have installeret en af de opdateringer, der er omtalt i denne meddelelse, og det skal have angivet den rette registreringsdatabasenøgleværdi for de funktioner i Autorun, der skal deaktiveres. Se [Microsoft Knowledge Base-artikel 967715](http://support.microsoft.com/kb/967715) for oplysninger om, hvordan disse opdateringer distribueres, såvel som de specifikt påkrævede værdier til at deaktivere Autorun for de forskellige versioner af operativsystemer.

**Ændrer denne opdatering mine nuværende Autorun-indstillinger?**    
Nej. Opdateringen ændrer ikke de nuværende Autorun-indstillinger på systemet. Tværtimod gør opdateringen det muligt for brugerne at bruge de ønskede Autorun-indstillinger korrekt.

**Er der ændringer i brugeroplevelsen efter installation af denne opdatering?**    
Når en af de opdateringer, der er omtalt i denne meddelelse, er blevet installeret, vil brugerne muligvis opleve, at Autorun-funktioner til netværksdrev ikke længere fungerer. Det skyldes, at Autorun på netværksdrev som standard er deaktiveret i registreringen, og når opdateringen er installeret, vil den forrige registreringsdatabasenøgle, der er angivet til at deaktivere Autorun på netværksdrev blive brugt korrekt. Dette er den eneste funktion, der som standard vil blive ændret, når opdateringen er installeret. Brugerne skal derimod opdatere registreringsdatabasenøgleværdierne for at deaktivere Autorun-funktionen for USB og CD-ROM-drev.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Det er en valgfri konfiguration at deaktivere Autorun-funktionen, og nogle kunder vil vælge at implementere den. Denne funktion vedrører ikke alle brugere. Hvis du ønsker flere oplysninger om denne funktion og om, hvordan man konfigurerer den korrekt, skal du læse [Microsoft Knowledge Base-artikel 967715](http://support.microsoft.com/kb/967715).

**Dette er en sikkerhedsmeddelelse om en ikke-sikkerhedsrelateret opdatering. Er det ikke selvmodsigende?**  
Sikkerhedsmeddelelser omhandler sikkerhedsændringer, der ikke kræver en sikkerhedsbulletin, men som fortsat berører kundens overordnede sikkerhed. Sikkerhedsopdateringer er en måde, hvorpå Microsoft kan formidle sikkerhedsrelaterede oplysninger til kunder om problemer, der muligvis ikke er klassificeret som sårbarheder, og som muligvis ikke kræver en sikkerhedsbulletin, eller oplysninger om problemer, der ikke er udsendt en sikkerhedsbulletin om. I dette tilfælde kommunikerer vi, at der findes en opdatering, som berører dine muligheder for at gennemføre efterfølgende opdateringer, herunder sikkerhedsopdateringer. Denne meddelelse omhandler derfor ikke en bestemt sikkerhedsrelateret sårbarhed, men derimod den overordnede sikkerhed.

**Hvis systemerne allerede har installeret den opdatering, der tilbydes i Knowledge Base-artikel 953252, skal denne opdatering så også installeres?**  
Nej. Systemer, der har installeret den opdatering, der tilbydes i [Microsoft Knowledge Base-artikel 953252,](http://support.microsoft.com/kb/953252) behøver ikke den opdatering, der tilbydes i [Microsoft Knowledge Base-artikel 967715](http://support.microsoft.com/kb/967715). Systemer, der har installeret opdateringen, der tilbydes i [Microsoft Knowledge Base-artikel 953252](http://support.microsoft.com/kb/953252), har allerede den version af opdateringen, der på korrekt vis respekterer registreringsdatabasenøgleværdierne til deaktivering af Autorun. Den opdatering, der tilbydes i [Microsoft Knowledge Base-artikel 967715](http://support.microsoft.com/kb/967715), indeholder den samme opdatering, men blev implementeret via automatisk opdatering.

**Hvorfor kan man få denne opdatering to steder?**  
Disse opdateringer findes to steder på grund af den måde opdateringerne oprindeligt blev tilbudt. De opdateringer, der blev tilbudt i [Microsoft Knowledge Base-artikel 953252](http://support.microsoft.com/kb/953252), var ikke tilgængelige fra automatisk opdatering (inklusive Automatiske opdateringer og Windows Server Update Services), og derfor skulle brugerne manuelt finde disse opdateringer og installere dem. De opdateringer, der tilbydes i [Microsoft Knowledge Base-artikel 967715](http://support.microsoft.com/kb/967715), indeholder de samme opdateringer, som korrekt respekterer registreringsdatabasenøgleværdierne til deaktivering af Autorun, som [Microsoft Knowledge Base-artikel 953252](http://support.microsoft.com/kb/953252), men de distribueres via automatisk opdatering.

**Hvis opdateringerne fra Knowledge Base-artikel 953252 allerede er installeret på et system, tilbydes der så også opdateringer fra Knowledge Base-artikel 967715?**  
Nej. Automatisk opdatering kontrollerer, om systemet allerede indeholder den rettelse, der respekterer værdierne for registreringsdatabasenøglerne til deaktivering af Autorun-funktioner som tilbudt i [Microsoft Knowledge Base-artikel 953252](http://support.microsoft.com/kb/953252). Hvis den rettede kode findes i systemet, vil brugerne ikke blive tilbudt opdateringerne igen fra [Microsoft Knowledge Base-artikel 967715](http://support.microsoft.com/kb/967715), for selvom [Microsoft Knowledge Base-artikel 953252](http://support.microsoft.com/kb/953252) ikke blev implementeret via automatisk opdatering, indeholder begge opdateringer de samme ændringer.

**Deaktiverer opdateringerne i Knowledge Base-artikel 953252 eller Knowledge Base-artikel 967715 Autorun-funktioner?**  
Nej. Opdateringerne respekterer registreringsdatabasenøgleværdierne til deaktivering af Autorun-funktioner. Opdateringerne ændrer ikke registreringsdatabaseværdierne og respekterer værdier, der er blevet angivet, før opdateringerne installeres. Hvis registreringsdatabaseværdierne ikke blev angivet, før opdateringerne blev installeret, skal registreringsdatabaseværdierne indstilles til at deaktivere Autorun-funktioner.

**Kan gruppepolitik bruges til at ændre indstillingerne i registreringsdatabasen for at deaktivere Autorun-funktionalitet?**  
Ja. På systemer, hvor opdateringen er installeret, kan man manuelt angive indstillingerne for registreringsdatabasenøgler eller bruge gruppepolitik i et virksomhedsmiljø til at deaktivere Autorun-funktioner. Du kan finde flere oplysninger om angivelse af disse registreringsdatabaseindstillinger og om de specifikke værdier efter operativsystem i [Microsoft Knowledge Base-artikel 967715](http://support.microsoft.com/kb/967715).

**Hvor er opdateringerne til Windows** **Vista** **og Windows Server 2008?**  
Løsningen til det problem, der er beskrevet i denne meddelelse til Windows Vista og Windows Server 2008, var indeholdt i opdateringen fra sikkerhedsbulletin [MS08-038](http://technet.microsoft.com/security/bulletin/ms08-038). For at kunne benytte de registreringsdatabaseindstillinger, som deaktiverer Autorun, skal kunder med Windows Vista og Windows Server 2008-baserede systemer installere sikkerhedsopdateringen fra sikkerhedsbulletinen [MS08-038](http://go.microsoft.com/fwlink/?linkid=117296) (950582).

## Anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**
    
    Vi opfordrer brugerne til at installere denne opdatering. Kunder, som er interesseret i at vide mere om opdateringen, kan læse [Microsoft Knowledge Base-artiklen 967715](http://support.microsoft.com/kb/967715).
    
    Hvis du ønsker yderligere oplysninger om den terminologi, der anvendes i denne meddelelse, f.eks. opdatering, kan du læse [Microsoft Knowledge Base-artiklen 824684](http://support.microsoft.com/kb/824684).

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (24. februar 2009): Meddelelse offentliggjort.
  - V1.1 (25. august 2009): Resumé er revideret for at informere brugere om en Autorun-opdatering, som begrænser AutoPlay-funktionalitet til cd-rom- og dvd-rom-medier. Tilgængelig til Windows XP, Windows Server 2003, Windows Vista og Windows Server 2008 fra Microsoft Knowledge Base-artikel 971029.

*Built at 2014-04-18T01:50:00Z-07:00*

