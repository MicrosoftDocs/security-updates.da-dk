---
title: Microsoft Security Advisory 977981
TOCTitle: "977981"
ms:assetid: "977981"
ms:mtpsurl: https://technet.microsoft.com/da-DK/library/977981(v=Security.10)
ms:contentKeyID: 61223923
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 977981

## Sårbarhed i Internet Explorer kan tillade fjernudførelse af kode

Offentliggjort: 23. november 2009 | Opdateret: 25. november 2009

**Version:** 1.1

Microsoft undersøger nye oplysninger om en sårbarhed i Internet Explorer. Denne meddelelse indeholder oplysninger om, hvilke versioner af Internet Explorer der er sårbare samt omgåelser og afhjælpninger for dette problem.

Indtil nu har vores undersøgelser vist, at Explorer 5.01 Service Pack 4 og Internet Explorer 8 på alle understøttede versioner af Microsoft Windows ikke er berørt, og at Internet Explorer 6 Service Pack 1 på Microsoft Windows 2000 Service Pack 4 og Internet Explorer 6 og Internet Explorer 7 på understøttede versioner af Windows XP, Windows Server 2003, Windows Vista og Windows Server 2008 er berørte.

Sårbarheden findes som en ugyldig pointerreference i Internet Explorer. Det er under visse betingelser muligt at få adgang til et CSS/Style-objekt, efter det er blevet slettet. I et specielt udformet angreb kan Internet Explorers forsøg på at få adgang til et frigjort objekt medføre kørsel af hackerkode.

På nuværende tidspunkt er vi ikke bekendt med angreb, der forsøger at anvende denne sårbarhed mod Internet Explorer 6 Service Pack 1 og Internet Explorer 7. Vi vil fortsætte med at overvåge trusselsmiljøet og opdatere denne meddelelse, hvis situationen ændres. Når denne undersøgelse er afsluttet, vil Microsoft tage de nødvendige skridt for at beskytte brugerne, hvilket muligvis omfatter en løsning via vores månedlige udgivelsesproces for sikkerhedsopdateringer eller en enkeltstående sikkerhedsopdatering alt efter brugerens behov.

Vi arbejder aktivt med vores partnere i programmerne [Microsoft Active Protections Program](http://www.microsoft.com/security/msrc/mapp/overview.mspx) (MAPP) og [Microsoft Security Response Alliance](http://www.microsoft.com/security/msra/default.mspx) (MSRA) på at give oplysninger, som de kan bruge til at yde deres kunder bredere beskyttelse. Endvidere arbejder vi aktivt med partnere på at overvåge trusselsbilledet og agere mod ondsindede websteder, der forsøger at udnytte denne sårbarhed.

Microsoft anbefaler fortsat brugerne at følge "Beskyt din computer"-vejledningen om at aktivere en firewall, bruge alle softwareopdateringer og installere antivirus- og anti-spywareprogrammer. Yderligere oplysninger er tilgængelige på [Sikkerhed hjemme](http://www.microsoft.com/protect).

Forebyggende faktorer:

  - Internet Explorer 8 er ikke berørt.
  - [Beskyttende tilstand i](http://www.microsoft.com/windows/windows-vista/features/ie7-protected-mode.aspx)Internet Explorer 7 i Windows Vista begrænser sårbarhedens virkning.
  - I et webbaseret angrebsscenarie kan hackeren hoste et websted, der indeholder en webside, som bruges til at udnytte denne sårbarhed. Dertil kommer, at kompromitterede websteder og websteder, der accepterer eller er vært for indhold leveret af brugerne eller reklamer, kan indeholde særligt udformet indhold, som kan udnytte sårbarheden. En hacker kan dog aldrig tvinge brugere til at besøge disse websteder. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugerne til hackerens websted.
  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigureret til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.
  - Som standard kører Internet Explorer på Windows Server 2003 og Windows Server 2008 i en begrænset tilstand, der kaldes [udvidet sikkerhedskonfiguration](http://go.microsoft.com/fwlink/?linkid=92039). Denne tilstand indstiller sikkerhedsniveauet for Internetzone til **Høj**. Dette er en forebyggende faktor i forhold til websteder, som du ikke har føjet til zonen Websteder, du har tillid til, i Internet Explorer.
  - Som standard åbner alle understøttede versioner af Microsoft Outlook, Microsoft Outlook Express og Windows Mail HTML-e-mail-meddelelser i zonen Klassificerede websteder. Zonen Klassificerede websteder hjælper med at reducere risikoen for angreb, der kan forsøge at udnytte denne sårbarhed, ved at forhindre Active Scripting og ActiveX-objekter i at blive anvendt, når HTML-e-mail-meddelelser læses. Men hvis en bruger klikker på et link i en e-mail-meddelelse, er brugeren stadig sårbar over for udnyttelsen af denne sårbarhed via det webbaserede angrebsscenarie.

### Generelle oplysninger

## Oversigt

**Meddelelsens formål:** At orientere brugerne om den offentliggjorte sårbarhed. Yderligere oplysninger finder du i afsnittene **Forebyggende faktorer**, **Omgåelser** og **Anbefalede forholdsregler** i denne sikkerhedsmeddelelse.

**Meddelelsens status:** Problemet undersøges i øjeblikket.

**Anbefaling:** Læs om de anbefalede forholdsregler, og konfigurer, som det er relevant for dig.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2009-3672">CVE-2009-3672</a></td>
</tr>
<tr class="even">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/977981">977981</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Berørte programmer</td>
</tr>
<tr class="even">
<td>Windows XP Service Pack 2</td>
</tr>
<tr class="odd">
<td>Windows XP Service Pack 3</td>
</tr>
<tr class="even">
<td>Windows XP Professional x64 Edition Service Pack 2</td>
</tr>
<tr class="odd">
<td>Windows Server 2003 Service Pack 2</td>
</tr>
<tr class="even">
<td>Windows Server 2003 x64 Edition Service Pack 2</td>
</tr>
<tr class="odd">
<td>Windows Server 2003 med SP2 til Itanium-baserede systemer</td>
</tr>
<tr class="even">
<td>Windows Vista</td>
</tr>
<tr class="odd">
<td>Windows Vista Service Pack 1 og Service Pack 2</td>
</tr>
<tr class="even">
<td>Windows Vista x64 Edition</td>
</tr>
<tr class="odd">
<td>Windows Vista x64 Edition Service Pack 1 og Service Pack 2</td>
</tr>
<tr class="even">
<td>Windows Server 2008 til 32-bit-systemer og Windows Server 2008 til 32-bit-systemer Service Pack 2</td>
</tr>
<tr class="odd">
<td>Windows Server 2008 til x64-baserede systemer og Windows Server 2008 til x64-baserede systemer Service Pack 2</td>
</tr>
<tr class="even">
<td>Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</td>
</tr>
<tr class="odd">
<td>Internet Explorer 6 Service Pack 1 på Microsoft Windows 2000 Service Pack 4</td>
</tr>
<tr class="even">
<td>Internet Explorer 6 til Windows XP Service Pack 2, Windows XP Service Pack 3 og Windows XP Professional x64 Edition Service Pack 2</td>
</tr>
<tr class="odd">
<td>Internet Explorer 6 til Windows Server 2003 Service Pack 2, Windows Server 2003 med SP2 til Itanium-baserede systemer og Windows Server 2003 x64 Edition Service Pack 2</td>
</tr>
<tr class="even">
<td>Internet Explorer 7 til Windows XP Service Pack 2 og Windows XP Service Pack 3 og Windows XP Professional x64 Edition Service Pack 2</td>
</tr>
<tr class="odd">
<td>Internet Explorer 7 til Windows Server 2003 Service Pack 2, Windows Server 2003 med SP2 til Itanium-baserede systemer og Windows Server 2003 x64 Edition Service Pack 2</td>
</tr>
<tr class="even">
<td>Internet Explorer 7 i Windows Vista, Windows Vista Service Pack 1 og Windows Vista Service Pack 2 og Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="odd">
<td>Internet Explorer 7 i Windows Server 2008 til 32-bit-systemer og Windows Server 2008 til 32-bit-systemer Service Pack 2</td>
</tr>
<tr class="even">
<td>Internet Explorer 7 i Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</td>
</tr>
<tr class="odd">
<td>Internet Explorer 7 i Windows Server 2008 til x64-baserede systemer og Windows Server 2008 til x64-baserede systemer Service Pack 2</td>
</tr>
<tr class="even">
<td>Programmer, der ikke berøres</td>
</tr>
<tr class="odd">
<td>Internet Explorer 5.01 Service Pack 4 til Microsoft Windows 2000 Service Pack 4</td>
</tr>
<tr class="even">
<td>Internet Explorer 8 til Windows XP Service Pack 2 og Windows XP Service Pack 3 og Windows XP Professional x64 Edition Service Pack 2</td>
</tr>
<tr class="odd">
<td>Internet Explorer 8 til Windows Server 2003 Service Pack 2 og Windows Server 2003 x64 Edition Service Pack 2</td>
</tr>
<tr class="even">
<td>Internet Explorer 8 i Windows Vista, Windows Vista Service Pack 1 og Windows Vista Service Pack 2 og Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="odd">
<td>Internet Explorer 8 i Windows Server 2008 til 32-bit-systemer og Windows Server 2008 til 32-bit-systemer Service Pack 2</td>
</tr>
<tr class="even">
<td>Internet Explorer 8 i Windows Server 2008 til x64-baserede systemer og Windows Server 2008 til x64-baserede systemer Service Pack 2</td>
</tr>
<tr class="odd">
<td>Internet Explorer 8 i Windows 7 til 32-bit-systemer</td>
</tr>
<tr class="even">
<td>Internet Explorer 8 i Windows Server 7 til x64-baserede systemer</td>
</tr>
<tr class="odd">
<td>Internet Explorer 8 i Windows Server 2008 R2 til x64-baserede systemer</td>
</tr>
<tr class="even">
<td>Internet Explorer 8 i Windows Server 2008 R2 til Itanium-baserede systemer</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er bekendt med en ny sårbarhed, der påvirker Internet Explorer. Sårbarheden i Internet Explorer påvirker den software, der er opført i afsnittet **Oversigt**.

**Er det en sårbarhed, som kræver, at Microsoft udgiver en sikkerhedsopdatering?**  
Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

**Hvordan kan en hacker udnytte sårbarheden?**  
En hacker kan hoste et ondsindet websted, der er beregnet til at udnytte sårbarheden gennem Internet Explorer, og derefter overtale en bruger til at få vist webstedet. Hackeren kan også drage fordel af kompromitterede websteder og websteder, der accepterer eller er vært for indhold, der er leveret af brugerne, eller reklamer. Disse websteder kan have særligt udformet indhold, som kan udnytte denne sårbarhed. En hacker kan dog aldrig tvinge brugere til at besøge disse websteder. I stedet er hackeren nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted. Det vil måske også være muligt at vise særligt udformet webindhold ved hjælp af banner-reklamer eller andre metoder til levering af webindhold til berørte systemer.

**Hvilke af omgåelserne bør jeg anvende på mit system for at være beskyttet?**  
Vores undersøgelser viser, at brugere er beskyttet mod det problem, der omtales i denne meddelelse, hvis de indstiller sikkerheden for Internetzone til **Høj**.

**Hvordan beskytter konfigurering af sikkerhedsindstillingerne for Internetzone til Høj mod denne sårbarhed?**  
Indstilling af sikkerhedsindstillingen for Internetsikkerhedszone til **Høj** beskytter mod denne sårbarhed ved at deaktivere scripting, deaktivere mindre sikre funktioner i Internet Explorer og blokere for kendte teknikker, der bruges til at omgå DEP (Data Execution Prevention). Det er vigtigt at bemærke, at den sårbare kode kan nås selv med disse beskyttelsesforanstaltninger, men eventuelle angreb vil have mindre chancer med aktivering af disse omgåelser. Vi vil fortsætte med at overvåge trusselsmiljøet og opdatere denne meddelelse, hvis situationen forandres.

**Hvordan virker beskyttende tilstand i IE7 på Windows** **Vista** **og nyere mig mod denne sårbarhed?**  
Internet Explorer 7 i Windows Vista køres som standard i [beskyttet tilstand](http://www.microsoft.com/windows/windows-vista/features/ie7-protected-mode.aspx) i internetsikkerhedszonen. (Beskyttende tilstand er som standard deaktiveret i intranetzonen). Beskyttende tilstand reducerer markant en hackers mulighed for at skrive, ændre eller ødelægge data på brugerens maskine eller for at installere ondsindet kode. Dette opnås ved at bruge integritetsmekanismerne i Windows Vista, hvilke begrænser adgangen til processer, filer og registreringsdatabasenøgler med højere integritetsniveauer.

**Hvad er DEP (Data Execution Prevention)?**  
Understøttelse af DEP (Data Execution Prevention) er inkluderet i Internet Explorer, og selvom det som standard er aktiveret for Internet Explorer 8, er det som standard deaktiveret for tidligere versioner af Internet Explorer. DEP er designet til at hjælpe med at forpurre angreb ved at forhindre kode i at køre i hukommelse, der er markeret som ikke-eksekverbar. Du kan få flere oplysninger om DEP i Internet Explorer her: [http://blogs.msdn.com/ie/archive/2008/04/08/ie8-security-part-I\_3A00\_-dep-nx-memory-protection.aspx](http://blogs.msdn.com/ie/archive/2008/04/08/ie8-security-part-i_3a00_-dep-nx-memory-protection.aspx).

## Anbefalede forholdsregler

  - **Beskyt din computer**
    
    Vi anbefaler fortsat brugere at følge vores Beskyt din computer-vejledning, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [webstedet Beskyt din computer](http://www.microsoft.com/protect).

  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security).

#### Omgåelser

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### Angiv sikkerhedsindstillingerne for internet og lokalt intranet til "Høj", så du bliver spurgt, før der køres ActiveX-objekter og Active Scripting i disse zoner

Du kan beskytte computeren mod udnyttelse af denne sårbarhed ved at ændre indstillingerne for internetsikkerhedszonen, så du bliver spurgt, før der køres ActiveX-objekter og Active Scripting. Du kan gøre dette ved at indstille browsersikkerheden til **Høj**.

Sådan hæves sikkerhedsniveauet for søgninger med Internet Explorer:

1.  Klik på **Internetindstillinger** i menuen **Funktioner**.
2.  Klik på fanen **Sikkerhed** i dialogboksen **Internetindstillinger**, og klik derefter på ikonet **Internet**.
3.  Ryk skyderen til **Høj** under **Sikkerhedsniveau for denne zone**. Dermed sættes sikkerhedsniveauet for alle websteder, du besøger, til **Høj**.

**Bemærk\!** Hvis skyderen ikke vises, skal du klikke på knappen **Standardniveau** og derefter flytte skyderen til **Høj**.

**Bemærk** Hvis du angiver niveauet til **Høj**, vil nogle websteder muligvis ikke fungere korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Så vil webstedet fungere korrekt, selvom sikkerhedsindstillingen er angivet til **Høj**.

**Virkning af omgåelsen.** Der er bivirkninger ved at spørge, før der køres ActiveX-objekter og Active Scripting. Mange websteder på internettet eller på et intranet bruger ActiveX eller Active Scripting til at give ekstra funktionalitet. Et websted med online e-handel eller home banking kan f.eks. bruge ActiveX-objekter til at vise menuer, bestillingsformularer eller tilmed kontooversigter. Spørgsmål, før der køres ActiveX-objekter eller Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre ActiveX-objekter eller Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

**Føj websteder, som du har tillid til, til zonen Websteder, du har tillid til, i Internet Explorer**

Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.

Det gøres ved at følge disse trin:

1.  Klik på **Funktioner**, klik på **Internetindstillinger**, og klik derefter på fanen **Sikkerhed** i Internet Explorer.
2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
5.  Gentag disse trin for hvert websted, du vil føje til zonen.
6.  Klik på **OK** to gange for at acceptere ændringerne og vende tilbage til Internet Explorer.

**Bemærk\!** Tilføj alle websteder, som du er sikker på ikke udfører ondsindede handlinger på systemet. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.

#### Konfigurer Internet Explorer til at spørge, inden der køres Active Scripting, eller til at deaktivere Active Scripting i sikkerhedszonen for internet og lokalt intranet

Du kan beskytte computeren mod udnyttelse af denne sårbarhed ved at ændre indstillingerne, så du bliver spurgt, inden der køres Active Scripting, eller ved at deaktivere Active Scripting i sikkerhedszonen for internet og lokalt intranet. Det gøres ved at følge disse trin:

1.  Klik på **Internetindstillinger** i menuen **Funktioner** i Internet Explorer.
2.  Klik på fanen **Sikkerhed**.
3.  Klik på **Internet**, og klik derefter på **Brugerdefineret niveau**.
4.  Klik på **Spørg ** eller **Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
5.  Klik på **Lokalt intranet**, og klik derefter på **Brugerdefineret niveau**.
6.  Klik på **Spørg ** eller **Deaktiver** under **Indstillinger** i afsnittet **Scripting** under **Active Scripting**, og klik derefter på **OK**.
7.  Klik på **OK** to gange for at vende tilbage til Internet Explorer.

**Bemærk\!** Når du deaktiverer Active Scripting i sikkerhedszonerne for internet og lokalt intranet, kan det forårsage, at nogle websteder ikke fungerer korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Det vil få webstedet til at fungere korrekt.

**Virkning af omgåelsen.** Der er bivirkninger ved at spørge, før der køres Active Scripting. Mange websteder på internettet eller på et intranet bruger Active Scripting til at give ekstra funktionalitet. Et websted med online e-handel eller home banking kan f.eks. bruge Active Scripting til at vise menuer, bestillingsformularer eller tilmed kontooversigter. Spørgsmål, før der køres Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

**Føj websteder, som du har tillid til, til zonen Websteder, du har tillid til, i Internet Explorer**

Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.

Det gøres ved at følge disse trin:

1.  Klik på **Funktioner**, klik på **Internetindstillinger**, og klik derefter på fanen **Sikkerhed** i Internet Explorer.
2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
5.  Gentag disse trin for hvert websted, du vil føje til zonen.
6.  Klik på **OK** to gange for at acceptere ændringerne og vende tilbage til Internet Explorer.

**Bemærk\!** Tilføj alle websteder, som du er sikker på ikke udfører ondsindede handlinger på systemet. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.

#### Aktiver DEP for Internet Explorer 6 eller Internet Explorer 7

Denne sårbarhed er sværere at udnytte, hvis DEP (Data Execution Protection) er aktiveret for Internet Explorer. Du kan aktivere DEP for alle versioner af Internet Explorer, der understøtter DEP, vha. en af de følgende metoder:

  - **Aktiver DEP for Internet Explorer 7 interaktivt**

Lokale administratorer kan kontrollere DEP/NX ved at køre Internet Explorer som administrator. Udfør følgende trin for at aktivere DEP:

1.  Klik i Internet Explorer på **Funktioner**, klik på **Internetindstillinger**, og klik derefter på **Avanceret**.
2.  Klik på **Aktiver hukommelsesbeskyttelse for bedre at afhjælpe onlineangreb**.

<!-- end list -->

  - **Aktiver DEP for Internet Explorer 6 eller Internet Explorer 7 via automatiseret Microsoft Fix It**

Se [Microsoft Knowledge Base-artikel 977981](http://support.microsoft.com/kb/977981) vedr. brug af den automatiserede **Microsoft Fix it**-løsning til aktivering eller deaktivering af denne omgåelse.

**Virkning af omgåelsen:** Nogle browserudvidelser er måske ikke kompatible med DEP, og de afsluttes muligvis uventet. Hvis dette sker, kan du deaktivere tilføjelsesprogrammet eller gendanne DEP-indstillingen vha. kontrolpanelet Internet. Du kan også få adgang til dette vha. systemkontrolpanelet.

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (23. november 2009): Meddelelse offentliggjort.
  - V1.1 (25. november 2009): Rettede CVE-referencen, tilføjede en begrænsende faktor vedrørende webbaserede angreb og præciserede omgåelsen, der involverer DEP.

*Built at 2014-04-18T01:50:00Z-07:00*

