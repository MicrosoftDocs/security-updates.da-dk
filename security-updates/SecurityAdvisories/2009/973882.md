---
title: Microsoft Security Advisory 973882
TOCTitle: "973882"
ms:assetid: "973882"
ms:mtpsurl: https://technet.microsoft.com/da-DK/library/973882(v=Security.10)
ms:contentKeyID: 61223917
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 973882

## Sårbarheder i Microsoft Active Template Library (ATL) kan tillade fjernudførelse af kode

Offentliggjort: 28. juli 2009 | Opdateret: 25. august 2009

**Version:** 3.0

Microsoft udsender denne sikkerhedsmeddelelse for at oplyse om vores løbende undersøgelse af sårbarhederne i de offentlige og private versioner af Microsofts Active Template Library (ATL). Meddelelsen indeholder også oplysninger om, hvad udviklere kan gøre for at hjælpe med at sikre, at de objekter og komponenter, de har indbygget, ikke er sårbare overfor ATL-problemerne, hvad it-specialister og forbrugere kan gøre for at afhjælpe potentielle angreb, der udnytter disse sårbarheder, og hvad Microsoft gør som en del af de løbende undersøgelser af det problem, som er beskrevet i denne meddelelse. Denne sikkerhedsmeddelelse indeholder også en omfattende liste over alle sikkerhedsbulletiner fra Microsofts samt sikkerhedsopdateringer, der er relateret til sårbarhederne i ATL. Microsofts undersøgelse af de private og offentlige headere i ATL foregår løbende, og vi udsender sikkerhedsopdateringer og vejledning efter behov som en del af undersøgelsesprocessen.

Microsoft er opmærksom på sårbarheder i de offentlige og private versioner af ATL. Microsoft ATL anvendes af softwareudviklere til at oprette objekter eller komponenter til Windows-platformen. De sårbarheder, der er beskrevet i denne sikkerhedsmeddelelse og Sikkerhedsbulletin fra Microsoft [MS09-035](http://go.microsoft.com/fwlink/?linkid=158131), kan resultere i offentliggørelse af oplysninger eller angreb med fjernudførelse af kode for objekter og komponenter opbygget ved brug af sårbare versioner af ATL'et. Komponenter og objekter oprettet ved brug af en sårbar version af ATL kan være udsat for en sårbar tilstand pga. den måde, ATL anvendes på, eller pga. problemer i selve ATL-koden.

**Vejledning til udviklere:** Microsoft har løst problemerne med de offentlige headere i ATL og udsendt opdateringer til bibliotekerne i bulletinen [MS09-035](http://go.microsoft.com/fwlink/?linkid=158131) "Sårbarheder i Visual Studio Active Template Library kan tillade fjernudførelse af kode". Microsoft anbefaler stærkt, at udviklere, der har opbygget objekter eller komponenter med ATL, øjeblikkeligt tager forholdsregler i forhold til at evaluere deres objekter i forhold til eksponering for en sårbar tilstand og følger den medfølgende vejledning vedr. oprettelse af objekter og komponenter, der ikke er sårbare. Yderligere oplysninger om sårbarheder og vejledning til problemløsning i ATL findes i [MS09-035](http://go.microsoft.com/fwlink/?linkid=158131), "Sårbarheder i Visual Studio Active Template Library kan tillade fjernudførelse af kode".

**It-specialister og forbrugere:** Med henblik på bedre at beskytte kunderne, mens udviklerne opdaterer deres komponenter og objekter, har Microsoft udviklet en ny gennemgribende sikkerhedsteknologi. Denne nye gennemgribende sikkerhedsteknologi, der er indbygget i Internet Explorer, hjælper med at beskytte forbrugerne imod fremtidige angreb ved brug af sårbarhederne i Microsoft Active Template Library som beskrevet i denne meddelelse og Sikkerhedsbulletin fra Microsoft MS09-035. Med henblik på at få gavn af denne nye gennemgribende sikkerhedsteknologi bør it-fagfolk og forbrugere øjeblikkeligt implementere den sikkerhedsopdatering til Internet Explorer, der medfølger i Sikkerhedsbulletin fra Microsoft [MS09-034](http://go.microsoft.com/fwlink/?linkid=158199), "Samlet sikkerhedsopdatering til Internet Explorer".

Denne sikkerhedsopdatering indeholder en forebyggelse, der forhindrer komponenter og objekter opbygget ved brug af det sårbare ATL i at blive udnyttet i Internet Explorer såvel som at tage hånd om øvrige ikke-relaterede sårbarheder. Den nye gennemgribende sikkerhedsteknologi, der leveres i MS09-034, indeholder opdateringer til Internet Explorer 5.01, Internet Explorer 6 samt Internet Explorer 6 Service Pack 1, Internet Explorer 7 samt Internet Explorer 8. Disse gennemgribende sikkerhedsteknologier overvåger og hjælper med at forebygge udnyttelse af alle kendte og private ATL-sårbarheder, som kan føre til tilsidesættelse af ActiveX's kill-bit-sikkerhedsfunktion. Disse beskyttelsesforanstaltninger har til formål at beskytte kunderne imod internetbaserede angreb.

**Vejledning til private brugere:** Med henblik på bedre at beskytte kunderne, mens udviklerne opdaterer deres komponenter og objekter, har Microsoft udviklet en ny gennemgribende sikkerhedsteknologi. Denne nye sikkerhedsteknologi, som er indbygget i Internet Explorer med den nye opdatering, hjælper med at beskytte kunder mod fremtidige angreb via de Microsoft Active Template Library-sikkerhedsrisici, som er beskrevet i denne meddelelse og i Microsoft-sikkerhedsbulletin MS09-035. Hjemmebrugere, som er tilmeldt Automatiske opdateringer, modtager den nye Internet Explorer-opdatering automatisk og skal ikke foretage sig yderligere. Private brugere vil automatisk være bedre beskyttet imod fremtidige angreb imod de sårbarheder, der omtales i den sikkerhedsmeddelelse samt i Sikkerhedsbulletin fra Microsoft MS09-035.

**Afhjælpende forholdsregler for objekter og komponenter opbygget ved brug af en sårbar version af Microsofts Active Template Library (ATL):**

  - Som standard er størstedelen af ActiveX-objekterne ikke inkluderet på listen over tilladte ActiveX-objekter i Internet Explorer 7 eller Internet Explorer 8, der kører på Windows Vista eller nyere operativsystemer. Kun kunder, der specifikt tillader sårbare objekter ved brug af ActiveX's tilmeldingsfunktion, risikerer angreb, der udnytter denne sårbarhed. Hvis en bruger har anvendt sådanne ActiveX-objekter i en tidligere version af Internet Explorer og derefter opgraderet til Internet Explorer 7 eller Internet Explorer 8, kan disse ActiveX-objekter fungere i Internet Explorer 7 samt Internet Explorer 8, også selvom kunden ikke eksplicit har godkendt det ved brug af ActiveX's tilmeldingsfunktion.
  - Som standard indeholder Internet Explorer 8 udvidet beskyttelse ved at aktivere DEP/NX-hukommelsesbeskyttelse for brugere med Windows XP Service Pack 3, Windows Vista Service Pack 1 og Windows Vista Service Pack 2 og Windows 7.
  - Som standard kører Internet Explorer på Windows Server 2003 og Windows Server 2008 i en begrænset tilstand, der kaldes [udvidet sikkerhedskonfiguration](http://go.microsoft.com/fwlink/?linkid=92039). Udvidet sikkerhedskonfiguration er en gruppe af forudkonfigurerede indstillinger i Internet Explorer, der kan reducere sandsynligheden for, at en bruger eller administrator henter og kører særligt udformet webindhold på en server. Dette er en forebyggende faktor i forhold til websteder, som du ikke har føjet til zonen Websteder, du har tillid til, i Internet Explorer. Se også [Managing Internet Explorer Enhanced Security Configuration (Håndtering af forbedret sikkerhedskonfiguration i Internet Explorer)](http://go.microsoft.com/fwlink/?linkid=92055).
  - Som standard åbner alle understøttede versioner af Microsoft Outlook og Microsoft Outlook Express alle HTML-e-mail-meddelelser i zonen Klassificerede websteder. Zonen Klassificerede websteder hjælper med at reducere risikoen for angreb, der kan forsøge at udnytte denne sårbarhed, ved at forhindre Active Scripting og ActiveX-objekter i at blive anvendt, når HTML-e-mail-meddelelser læses. Men hvis en bruger klikker på et link i en e-mail-meddelelse, er brugeren stadig sårbar over for udnyttelsen af denne sårbarhed via det webbaserede angrebsscenarie.
  - I et webbaseret angrebsscenarie kan hackeren hoste et websted, der indeholder en webside, som bruges til at udnytte denne sårbarhed. Dertil kommer, at kompromitterede websteder og websteder, der accepterer eller er vært for indhold leveret af brugerne eller reklamer, kan indeholde særligt udformet indhold, som kan udnytte sårbarheden. En hacker kan dog aldrig tvinge brugere til at besøge disse websteder. I stedet er hackeren nødt til at overtale brugerne til at besøge webstedet, typisk ved at få dem til at klikke på et link i en e-mail eller i en onlinemeddelelse, som fører brugeren til hackerens websted.
  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.

**Opdateringer relateret til ATL:**

Opdateringer annonceret den 25. august 2009

  - Windows Live Messenger 14.0.8089 frigives for at afhjælpe sikkerhedsrisici i Windows Live Messenger-klienten relateret til ATL-sikkerhedsrisici i denne meddelelse.
  - Afsnittet **Ofte stillede spørgsmål om Windows Live-komponenter** er blevet tilføjet i denne meddelelse for at informere om fjernelsen af funktionen "Attach Photo" i Windows Live Hotmail og for at informere om frigivelsen af Windows Live Messenger 14.0.8089.

Opdateringer annonceret den 11. august 2009

  - Sikkerhedsbulletin fra Microsoft[MS09-037](http://go.microsoft.com/fwlink/?linkid=158695), "Sårbarheder i Microsoft Active Template Library (ATL) kan muliggøre fjernudførelse af kode" yder støtte til de Windows-komponenter, der er påvirket af de ATL-sårbarheder, der er beskrevet denne meddelelse.
  - Sikkerhedsbulletin fra Microsoft [MS09-035](http://go.microsoft.com/fwlink/?linkid=158131), "Sårbarheder i Visual Studio Active Template Library kan muliggøre fjernudførelse af kode" annonceres for at tilbyde opdateringer til de udviklere, der anvender Visual Studio til at oprette komponenter og kontroller til mobile programmer, som anvender ATL til Smart Devices.

Opdateringer udsendt den 28. juli 2009

  - Sikkerhedsbulletin fra Microsoft [MS09-035](http://go.microsoft.com/fwlink/?linkid=158131), "Sårbarheder i Visual Studio Active Template Library kan tillade fjernudførelse af kode", kommer nærmere ind på de sårbarheder, der er i ATL, og indeholder opdaterede offentlige ATL-headere, som softwareleverandører kan anvende til at udvikle opdaterede komponenter og objekter. Vores undersøgelse har vist, at der er komponenter og objekter fra Microsoft og tredjeparter, som berøres af dette problem, og at disse komponenter og objekter eksisterer på alle understøttede versioner af Windows 2000 Service Pack 4, Windows XP, Windows Server 2003, Windows Vista og Windows Server 2008. Udviklere, der har anvendt sårbare versioner af ATL'et ved opbygning af objekter og komponenter, bør gennemse denne bulletin og øjeblikkeligt tage forholdsregler, hvis deres objekter er sårbare.
  - Sikkerhedsbulletin fra Microsoft [MS09-034](http://go.microsoft.com/fwlink/?linkid=158199), "Samlet sikkerhedsopdatering til Internet Explorer" indeholder et tiltag, der forebygger komponenter og objekter opbygget ved brug af det sårbare ATL i at blive udnyttet i Internet Explorer og tager desuden hånd om flere øvrige ikke-relaterede sårbarheder. Den nye gennemgribende sikkerhedsteknologi, der leveres i MS09-034, indeholder opdateringer til Internet Explorer 5.01, Internet Explorer 6 samt Internet Explorer 6 Service Pack 1, Internet Explorer 7 samt Internet Explorer 8. Disse gennemgribende sikkerhedsteknologier overvåger og hjælper med at forebygge udnyttelse af alle kendte og private ATL-sårbarheder, som kan føre til tilsidesættelse af ActiveX's kill-bit-sikkerhedsfunktion. Disse beskyttelsesforanstaltninger har til formål at beskytte kunderne imod internetbaserede angreb.
  - Vi er ikke opmærksomme på nogen metoder eller objekter i Windows 7, der kan muliggøre angreb via Internet Explorer.

Opdatering udsendt den 14. juli 2009

  - Sikkerhedsbulletin fra Microsoft [MS09-032](http://technet.microsoft.com/security/bulletin/ms09-032), "Samlet sikkerhedsopdatering af kill-bitter for ActiveX", leverede ActiveX-sikkerhedstiltag (en kill-bit), som forhindrede objektet msvidctl i at køre i Internet Explorer. Ja, exploit-koden i msvidcntl udnyttede en svaghed i den private version af ATL. I dette specifikke tilfælde kan sårbarheden gøre det muligt for en hacker at ødelægge hukommelse, hvilket kan føre til en fjernudførelse af kode. De kill-bits, der blev udsendt i juni-udgaven til msvidctl (MS09-032), blokerer for de offentlige exploit-koder, som beskrevet her.

### Generelle oplysninger

## Oversigt

**Meddelelsens formål:** Denne meddelelse har til formål at oplyse brugerne indledningsvist om den offentligt rapporterede sårbarhed. Yderligere oplysninger finder du i afsnittene **Omgåelser**, **Forebyggende faktorer** og **Anbefalede forholdsregler** i sikkerhedsmeddelelsen.

**Meddelelsens status:** Meddelelse offentliggjort.

**Anbefaling:** Læs om de anbefalede forholdsregler, og konfigurer, som det er relevant for dig.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>CVE-reference</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2009-0901">CVE-2009-0901</a><br />
<a href="http://www.cve.mitre.org/cgi-bin/cvename.cgi?name=cve-2009-2493">CVE-2009-2493</a><br />
<a href="http://www.cve.mitre.org/cgi-bin/cvename.cgi?name=cve-2009-2495">CVE-2009-2495</a><br />
<a href="http://www.cve.mitre.org/cgi-bin/cvename.cgi?name=cve-2008-0015">CVE-2008-0015</a></td>
</tr>
<tr class="even">
<td style="border:1px solid black;"><strong>Sikkerhedsbulletin</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>, &quot;Sårbarheder i Visual Studio Active Template Library kan tillade fjernudførelse af kode&quot;<br />
<br />
<a href="http://go.microsoft.com/fwlink/?linkid=158199">MS09-034</a>, &quot;Samlet sikkerhedsopdatering til Internet Explorer&quot;<br />
<br />
<a href="http://technet.microsoft.com/security/bulletin/ms09-032">MS09-032</a>, &quot;Samlet sikkerhedsopdatering af kill-bitter for ActiveX&quot;</td>
</tr>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>:<br />
<a href="http://support.microsoft.com/kb/969706">Microsoft Knowledge Base-artiklen 969706</a><br />
<br />
<a href="http://go.microsoft.com/fwlink/?linkid=158199">MS09-034</a>:<br />
<a href="http://support.microsoft.com/kb/972260">Microsoft Knowledge Base-artiklen 972260</a><br />
<br />
<a href="http://support.microsoft.com/kb/973346">MS09-032</a>:<br />
<a href="http://support.microsoft.com/kb/973346">Microsoft Knowledge Base-artiklen 973346</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<thead>
<tr class="header">
<th style="border:1px solid black;">Berørte programmer</th>
</tr>
</thead>
<tbody>
<tr class="odd">
<td style="border:1px solid black;">Microsoft Windows</td>
</tr>
<tr class="even">
<td style="border:1px solid black;">Objekter og komponenter, der er oprettet ved brug af sårbart Active Template Library</td>
</tr>
<tr class="odd">
<td style="border:1px solid black;">Microsoft Live Services</td>
</tr>
<tr class="even">
<td style="border:1px solid black;">Windows Live Messenger (versioner før 14.0.8089)</td>
</tr>
<tr class="odd">
<td style="border:1px solid black;">Windows Live Hotmail - funktionen &quot;Attach Photo&quot;</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er opmærksom på sårbarheder, som påvirker komponenter og objekter, der er opbygget ved brug af offentlige og private versioner af Active Template Library (ATL). Meddelelsen har til formål at gøre brugerne opmærksom på opdateringer, som hjælper med at udbedre risikoen for sårbare objekter og komponenter, hjælpe og vejlede udviklere, der har opbygget objekter og komponenter ved brug af det sårbare ATL, samt vejlede it-fagfolk i, hvordan afhjælpende tiltag beskyttes og installeres i deres miljøer.

**Udsender Microsoft yderligere sikkerhedsopdateringer relateret til sikkerhedsmeddelelsen i fremtiden?**  
Microsofts undersøgelse af de private og offentlige headere i ATL foregår løbende, og vi udsender sikkerhedsopdateringer og vejledning efter behov som en del af undersøgelsesprocessen.

**Var sårbarheden msvidctl (MS09-032) relateret til denne ATL-opdatering?**  
Ja, exploit-koden i msvidctl udnyttede en svaghed i den private version af ATL. I dette specifikke tilfælde kan sårbarheden gøre det muligt for en hacker at ødelægge hukommelse, hvilket kan føre til en fjernudførelse af kode. [MS09-032](http://technet.microsoft.com/security/bulletin/ms09-032), der blev udsendt den 14. juli, blokerer for kendte angreb i forhold til msvidctl. Yderligere oplysninger om exploit-koden i msvidctl findes under <http://blogs.technet.com/srd/archive/2009/07/06/new-vulnerability-in-mpeg2tunerequest-activex-control-object-in-msvidctl-dll.aspx>.

**Beskytter opdateringen til Internet Explorer (ms09-034) også imod msvidctl-angreb?**  
Ja, tiltagene til Internet Explorer beskytter imod udnyttelse af kendte sårbarheder i de offentlige og private versioner af ATL, herunder msvidctl-angrebene.

**Hvad er ATL?**  
Active Template Library (ATL) består af et sæt skabelonbaserede C++-klasser, som lader dig oprette små, hurtige COM-objekter (Component Object Model). ATL har særlig understøttelse af COM-funktioner, herunder lagerimplementeringer, dobbeltgrænseflader, almindelige COM-valideringsgrænseflader, tilslutningspunkter, afrivningsgrænseflader og ActiveX-objekter. Yderligere oplysninger findes i MSDN-artiklen, [ATL](http://msdn.microsoft.com/en-us/library/3ax346b7\(vs.71\).aspx).

**Hvad forårsager denne trussel i ATL?**  
Problemet forårsages i nogle tilfælde af den måde, som ATL anvendes på, og i andre tilfælde af selve ATL'et. I disse tilfælde håndteres datastrømme muligvis ukorrekt, hvilket kan resultere i ødelæggelse af hukommelse, afsløring af oplysninger samt dannelse af objekter uden hensyntagen til sikkerhedspolitik. Yderligere oplysninger om de sårbarheder, der tages hånd om i ATL, findes i [MS09-035](http://go.microsoft.com/fwlink/?linkid=158131), "Sårbarheder i Visual Studio Active Template Library kan tillade fjernudførelse af kode".

**Hvad er forskellene imellem de offentlige og private versioner af Active Template Library?**  
Den private version af Active Template Library anvendes af Microsoft-udviklere til at opbygge objekter og komponenter. Microsoft har opdateret alle versioner af Active Template Library, som anvendes af vores udviklere.

Den offentlige version af Active Template Library distribueres til kunder via udviklerværktøjer såsom Microsoft Visual Studio. Microsoft leverer en opdateret version af vores offentlige ATL med Sikkerhedsbulletin fra Microsoft MS09-035.

**Kræver sårbarhederne i ATL, at Microsoft og tredjepartsudviklere skal udsende sikkerhedsopdateringer?**  
Ja. Udover de bulletinopdateringer, der er beskrevet i denne meddelelse, udfører Microsoft en omfattende undersøgelse af Microsoft-objekter og -komponenter. Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

Microsoft leverer også vejledning og kontakter aktivt større tredjepartsudviklere for at hjælpe dem med at identificere sårbare objekter og komponenter. Dette kan resultere i sikkerhedsopdateringer til tredjepartsobjekter og -komponenter.

## Ofte stillede spørgsmål om Windows Live-tjenester

**Hvordan distribueres opgraderingen til Windows Live Messenger?**  
Ved tilmelding til Windows Live Messenger-tjenesten vil brugere af Windows Live Messenger 8.1, Windows Live Messenger 8.5 og Windows Live Messenger 14.0 på understøttede Windows-versioner blive spurgt af klientinstallationsmekanismen i Windows Live Messenger-tjenesten, om de vil accepterer opgraderingen til Windows Live Messenger 14.0.8089. Brugere, som ønsker at hente opgraderingen til Windows Live Messenger 14.0.8089 med det samme, kan gøre det via [Windows Live Download Center](http://download.live.com/messenger). Ellers kan brugere af sårbare versioner af Windows Live Messenger-klienter ikke oprette forbindelse til Windows Live Messenger-tjenesten.

**Hvorfor frigiver Microsoft opgraderingen til Windows Live Messenger via Windows Live Messenger-tjenesten og som download?**  
Microsoft udgiver for øjeblikket opgraderinger til Windows Live Messenger-klienten vha. Windows Live Messenger-tjenesten, fordi disse onlinetjenester indeholder en klientinstallationsmekanisme. Det er dog også muligt at bruge hyperlinks på Microsoft Download Center i forbindelse med bestemte Windows Live Messenger-klienter. Brugere, som gerne vil hente opgraderingerne med det samme, kan gøre det på [Windows Live Download Center](http://download.live.com/messenger).

**Hvis dette er en opgradering, hvordan kan jeg så finde ud af, om jeg har en sårbar version af Windows Live Messenger?**    
Når du forsøger at logge på Windows Live Messenger-tjenesten, registrerer klientinstallationsmekanismen automatisk din nuværende klientversion og platform og anbefaler en opgradering, hvis det er påkrævet. Du kan også kontrollere, hvilken version af Windows Live Messenger-klienten du har, ved at klikke på **Hjælp** og derefter på **Om**.

**Hvad sker der, hvis jeg ikke opgraderer til den nyeste version af Windows Live Messenger?**  
Hvis du ikke opgraderer til en ikke-påvirket version af Windows Live Messenger-klienten, får du - afhængigt af platform - besked om at opgradere, hver gang du forsøger at logge på. Hvis du ikke accepterer opgraderingen, kan du ikke benytte Windows Live Messenger-tjenesten.

**Er andre Microsoft-programmer til realtidssamarbejde, f.eks. Windows Messenger eller Office Communicator, påvirkede af denne sikkerhedsrisiko?**  
Nej. Andre meddelelsesprogrammer er ikke påvirkede, da de ikke indeholder den sårbare komponent.

**Hvornår fjernede Microsoft funktionen "Attach Photo" i Windows Live Hotmail? Skete det under lanceringen af en ny funktion?**  
Microsoft besluttede for nylig at fjerne funktionen for på kort sigt at løse problemet. Den midlertidige fjernelse af funktionen blev ikke erstattet med en ny funktion.

**Hvilken tidsplan er der for genindsættelse af funktionen "Attach Photo" til alle Window** **s** **Live Hotmail-brugere?**  
Microsoft arbejder for øjeblikket på at løse problemet. I mellemtiden kan du stadig indsætte billeder som vedhæftede filer i dine Hotmail-meddelelser ved at klikke på **Vedhæft** og derefter vælge det ønskede billede.

## Ofte stillede spørgsmål fra udviklere omkring Visual Studio Update

**Hvad forårsager denne trussel i ATL?**  
Problemet forårsages i nogle tilfælde af den måde, som ATL anvendes på, og i andre tilfælde af selve ATL'et. I disse tilfælde håndteres datastrømme muligvis ukorrekt, hvilket kan resultere i ødelæggelse af hukommelse, afsløring af oplysninger samt dannelse af objekter uden hensyntagen til sikkerhedspolitik. Yderligere oplysninger om de sårbarheder, der tages hånd om i ATL, findes i [MS09-035](http://go.microsoft.com/fwlink/?linkid=158131), "Sårbarheder i Visual Studio Active Template Library kan tillade fjernudførelse af kode".

**Hvad kan en hacker bruge denne sårbarhed til?**  
For objekter og komponenter opbygget ved brug af ATL kan usikker brug af visse makroer muliggøre dannelse af arbitrære objekter, der kan tilsidesætte relateret ActiveX-sikkerhedspolitik (dvs. kill-bits) i Internet Explorer. Yderligere kan komponenter og objekter opbygget ved brug af den sårbare version af ATL være sårbare overfor trusler vedr. udførelse af fjernkode eller afsløring af oplysninger. Hvis en bruger er logget på med administratorrettigheder, og vedkommende har et sårbart objekt på systemet, kan en hacker få held til at overtage hele kontrollen over det berørte system. Derefter vil det være muligt for hackeren at installere programmer, se, ændre eller slette data, eller oprette nye konti med komplette brugerrettigheder. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.

**Jeg er tredjepartsudvikler, og jeg bruger ATL i min komponent eller i mit objekt. Er min komponent eller mit objekt sårbart, og hvordan kan jeg i givet fald opdatere det?**    
Komponenter og objekter kan være berørte af dette problem, hvis visse omstændigheder er tilstedeværende i forbindelse med opbygningen af komponenten eller objektet. [MS09-035](http://go.microsoft.com/fwlink/?linkid=158131) indeholder yderligere oplysninger, eksempler og vejledning, som tredjepartsudviklere kan anvende til at registrere og udbedre sårbare komponenter og objekter.

**Hvad gør sikkerhedsopdateringen til Visual Studio?**  
Disse opdateringer tager hånd om sårbarheder i Microsoft Active Template Library (ATL), der kan gøre det muligt for en uautoriseret fjernbruger at køre arbitrær kode på et berørt system. Disse sårbarheder forårsages i nogle tilfælde af den måde, som ATL anvendes på, og i andre tilfælde af selve ATL'et. Eftersom disse sårbarheder påvirker ATL, kan komponenter eller objekter, der er blevet udviklet ved brug af ATL, eksponere brugere, som anvender de berørte objekter og komponenter for scenarier med udførelse af fjernkode.

Sikkerhedsopdateringen til Visual Studio opdaterer den sårbare version af det ATL, der anvendes af Visual Studio. Dette gør det muligt for Visual Studio-brugere at modificere og genopbygge deres objekter og komponenter ved brug af en opdateret version of ATL'et.

Vores undersøgelse har vist, at komponenter og objekter fra Microsoft og tredjeparter kan være berørt af dette problem. Af samme grund skal alle påvirkede softwareleverandører modificere og genopbygge deres komponenter og objekter ved brug af det udbedrede ATL, der medfølger i Sikkerhedsbulletin fra Microsoft [MS09-035](http://go.microsoft.com/fwlink/?linkid=158131).

## Ofte stillede spørgsmål fra it-fagfolk om, hvad de kan gøre for at beskytte sig

**Beskytter IE-opdateringen MS09-034 mig imod alle komponenter og objekter bygge på den sårbare version af ATL?**  
Med henblik på bedre at beskytte kunderne, mens udviklerne opdaterer deres komponenter og objekter, har Microsoft udviklet en ny gennemgribende sikkerhedsteknologi. Denne nye gennemgribende sikkerhedsteknologi, der er indbygget i Internet Explorer, hjælper med at beskytte forbrugerne imod fremtidige angreb ved brug af sårbarhederne i Microsoft Active Template Library som beskrevet i denne meddelelse og Sikkerhedsbulletin fra Microsoft MS09-035. Sikkerhedsbulletin fra Microsoft [MS09-034](http://go.microsoft.com/fwlink/?linkid=158199), "Samlet sikkerhedsopdatering til Internet Explorer", indeholder en forebyggelse, der forhindrer komponenter og objekter opbygget ved brug af det sårbare ATL i at blive udnyttet i Internet Explorer og tager desuden hånd om flere ikke-relaterede sårbarheder.

Microsoft undersøger fortsat alle Microsoft-objekter og -komponenter og hjælper tredjepartsudviklere med at evaluere disses objekter og komponenter.

**Hvad kan en it-fagperson gøre for at forebygge dette problem?**  
Microsoft anbefaler kraftigt, at it-fagfolk øjeblikkeligt implementerer den sikkerhedsopdatering til Internet Explorer, som medfølger til Sikkerhedsbulletin fra Microsoft [MS09-034](http://go.microsoft.com/fwlink/?linkid=158199), "Samlet sikkerhedsopdatering til Internet Explorer".

## Ofte stillede spørgsmål om, hvad kunderne kan gøre for at beskytte sig selv

**Hvad kan kunder gøre for at forebygge eksponering for dette problem?**  
Med henblik på bedre at beskytte kunderne, mens udviklerne opdaterer deres komponenter og objekter, har Microsoft udviklet en ny gennemgribende sikkerhedsteknologi. Denne nye gennemgribende sikkerhedsteknologi, der er indbygget i Internet Explorer, hjælper med at beskytte forbrugerne imod fremtidige angreb ved brug af sårbarhederne i Microsoft Active Template Library som beskrevet i denne meddelelse og Sikkerhedsbulletin fra Microsoft MS09-035. Microsoft anbefaler stærkt, at brugerne aktiverer [Automatisk opdatering](http://www.microsoft.com/windows/downloads/windowsupdate/automaticupdate.mspx) og øjeblikkeligt implementerer den sikkerhedsopdatering til Internet Explorer, der medfølger til Sikkerhedsbulletin fra Microsoft [MS09-034](http://go.microsoft.com/fwlink/?linkid=158199), "Samlet sikkerhedsopdatering til Internet Explorer". Private brugere, der modtager opdateringer automatisk, modtager de udbedrende tiltag, der medfølger i den samlede opdatering til IE, samt øvrige sikkerhedsopdateringer relateret til dette problem og behøver derefter ikke at foretage sig yderligere.

Microsoft opfordrer også private brugere til at opgradere til [Internet Explorer 8](http://www.microsoft.com/windows/internet-explorer/worldwide-sites.aspx) for at kunne få fordel af den forbedrede sikkerhed og beskyttelse.

## Ofte stillede spørgsmål om de udbedrende tiltag i Internet Explorer Update

**Hvad forårsager denne trussel, der kan muliggøre tilsidesættelse af ActiveX-sikkerhed?**  
ActiveX-objekter opbygget ved brug af metoder omfattende sårbart ATL er muligvis ikke i stand til at validere oplysninger korrekt. Dette kan resultere i, at et ActiveX-objekt muliggør ødelæggelse af hukommelse eller gør det muligt for en hacker at få et betroet ActiveX-objekt til at indlæse et ikke-betroet ActiveX-objekt, der tidligere er blevet blokeret i Internet Explorer.

Den nye gennemgribende sikkerhedsteknologi, der leveres i MS09-034, indeholder opdateringer til Internet Explorer 5.01, Internet Explorer 6 samt Internet Explorer 6 Service Pack 1, Internet Explorer 7 samt Internet Explorer 8, der overvåger og hjælper med at forebygge udnyttelse af alle kendte og private ATL-sårbarheder, inkl. sårbarheder, der kan føre til tilsidesættelse af kill-bit-sikkerhedsfunktion til IE. Disse beskyttelsesforanstaltninger har til formål at beskytte kunderne imod internetbaserede angreb.

**Hvad kan en hacker bruge funktionen til?**  
En hacker, som har held til at udnytte denne sårbarhed i Windows Vista eller Windows 2008, kan kun få begrænsede adgangsrettigheder pga. beskyttelsestilstanden i Internet Explorer. På øvrige Windows-systemer kan hackeren få held til at opnå de samme rettigheder som en lokal bruger. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.

**Hvordan kan en hacker udnytte denne funktion?**  
En hacker, der hoster et websted, som er designet til at hoste et særligt udformet ActiveX-objekt og derefter lokke en bruger til at åbne webstedet. Dette kan også omfatte kompromitterede websteder og websteder, der accepterer eller er vært for indhold, der er leveret af brugerne, eller reklamer. En hacker kan dog aldrig tvinge brugere til at besøge disse websteder. I stedet er hackeren nødt til at overbevise brugerne om, at de skal besøge webstedet, typisk ved at få dem til at klikke på et link i en e-mail eller onlinebesked, som fører brugeren til hackerens websted.

**Hvad er en kill-bit?**  
En sikkerhedsfunktion i Microsoft Internet Explorer gør det muligt at forhindre, at et ActiveX-objekt nogensinde bliver indlæst af HTML-gengivelsesprogrammet i Internet Explorer. Dette gøres ved at lave en indstilling i registreringsdatabasen og omtales som angivelse af kill-bitten. Når kill-bitten er angivet, kan objektet aldrig indlæses, heller ikke selvom det er installeret. Angivelse af kill-bitten sikrer, at hvis en sårbar komponent bliver introduceret eller introduceret på ny i et system, forbliver komponenten inaktiv og uskadelig.

Du kan finde oplysninger om kill-bits i [Microsoft Knowledge Base-artikel 240797](http://support.microsoft.com/kb/240797): Sådan forhindres et ActiveX-objekt i at køre i Internet Explorer. Der findes yderligere oplysninger om kill-bits, og hvordan de fungerer, i blogposten [Sikkerhedsundersøgelser og beskyttelse](http://blogs.technet.com/srd/archive/2008/02/06/the-kill_2d00_bit-faq_3a00_-part-1-of-3.aspx).

**Hvad udfører opdateringen?**  
Denne opdatering styrker ActiveX-sikkerhedsmekanismen ved at tilvejebringe validering, når der benyttes usikre metoder af ActiveX-objekter, der anvender ATL-headere i specifikke konfigurationer.

**Ændrer denne opdatering ved funktionaliteten?**  
Ja. Denne opdatering tillader ikke længere specifikke sæt bestående af ATL-metoder at blive kørt i Internet Explorer. Opdateringen udbedrer risikoen for tilsidesættelse af aktiv sikkerhed ved at forhindre betroede ActiveX-objekter i at indlæse ikke-betroede objekter

**Indeholder denne opdatering yderligere softwareændringer?**  
Ja. Denne opdatering indeholder også yderligere sikkerhedsopdateringer og andre opdateringer til Internet Explorer som en del af den samlede opdatering til Internet Explorer.

**Tager denne opdatering hånd om alle scenarier med usikre ActiveX-objekter?**  
Nej. Denne opdatering tager specifikt hånd om usikre/ikke-betroede ActiveX-objekter, der kan være sårbare overfor de ATL-problemer, som er beskrevet i denne meddelelse, med henblik på at beskytte brugerne imod angreb, når de browser på internettet.

Microsoft undersøger fortsat dette problem. Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

**Hvordan beskytter beskyttende tilstand i Internet Explorer 7 og Internet Explorer 8 på Windows** **Vista** **og nyere mig mod denne sårbarhed?**  
Internet Explorer 7 og Internet Explorer 8 i Windows Vista kører som standard i [beskyttende tilstand](http://www.microsoft.com/windows/windows-vista/features/ie7-protected-mode.aspx) i internetsikkerhedszonen. Beskyttende tilstand reducerer markant en hackers mulighed for at skrive, ændre eller ødelægge data på brugerens maskine eller for at installere ondsindet kode. Dette opnås ved at bruge integritetsmekanismerne i Windows Vista og nyere, hvilke begrænser adgangen til processer, filer og registreringsdatabasenøgler med højere integritetsniveauer.

**Hvad er DEP (Data Execution Prevention)?**  
Data Execution Prevention (DEP) er som standard aktiveret i Internet Explorer 8. DEP er designet til at hjælpe med at forpurre angreb ved at forhindre kode i at køre i hukommelse, der er markeret som ikke-eksekverbar. Du kan få flere oplysninger om DEP i Internet Explorer her: [http://blogs.msdn.com/ie/archive/2008/04/08/ie8-security-part-I\_3A00\_-dep-nx-memory-protection.aspx](http://blogs.msdn.com/ie/archive/2008/04/08/ie8-security-part-i_3a00_-dep-nx-memory-protection.aspx).

## Anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**  
      
    Brugere, der ønsker at få mere at vide om denne ATL-problemerne, skal læse [Microsoft Knowledge Base-artikel 973882](http://support.microsoft.com/kb/973882).
  - **Anvend de opdateringer, der er tilknyttet sikkerhedsbulletinerne MS09-034 og MS09-035**  
      
    Kunder med berørte systemer kan downloade opdateringerne fra [Microsoft Knowledge Base-artikel 969706](http://support.microsoft.com/kb/969706) og fra [Microsoft Knowledge Base-artikel 972260](http://support.microsoft.com/kb/972260). Opdateringen til Internet Explorer indeholder nye tiltag, der forebygger dannelse af sårbare ActiveX-objekter i Internet Explorer 7 og 8. Opdateringen til Visual Studio lader udviklere oprette ActiveX-objekter, der ikke berøres af disse sårbarheder.
  - **Beskyt din computer**  
      
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).
  - **Hold Windows opdateret**  
      
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

#### Omgåelser

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### Angiv sikkerhedsindstillingerne for internet og lokalt intranet til "Høj", så du bliver spurgt, før der køres ActiveX-objekter og Active Scripting i disse zoner

Du kan beskytte computeren mod udnyttelse af denne sårbarhed ved at ændre indstillingerne for internetsikkerhedszonen, så du bliver spurgt, før der køres ActiveX-objekter og Active Scripting. Du kan gøre dette ved at indstille browsersikkerheden til **Høj**.

Sådan hæves sikkerhedsniveauet for søgninger med Microsoft Internet Explorer:

1.  Klik på **Internetindstillinger** i menuen **Funktioner**.
2.  Klik på fanen **Sikkerhed** i dialogboksen **Internetindstillinger**, og klik derefter på ikonet **Internet**.
3.  Ryk skyderen til **Høj** under **Sikkerhedsniveau for denne zone**. Dermed sættes sikkerhedsniveauet for alle websteder, du besøger, til **Høj**.

**Bemærk** Hvis skyderen ikke vises, skal du klikke på knappen **Standardniveau** og derefter flytte skyderen til **Høj**.

**Bemærk** Hvis du angiver niveauet til **Høj**, vil nogle websteder muligvis ikke fungere korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Så vil webstedet fungere korrekt, selvom sikkerhedsindstillingen er angivet til **Høj.**

**Virkning af omgåelsen:** Der er bivirkninger ved at spørge, før der køres ActiveX-objekter og Active Scripting. Mange websteder på internettet eller på et intranet bruger ActiveX eller Active Scripting til at give ekstra funktionalitet. Et websted med online e-handel eller home banking kan f.eks. bruge ActiveX-objekter til at vise menuer, bestillingsformularer eller tilmed kontooversigter. Spørgsmål, før der køres ActiveX-objekter eller Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre ActiveX-objekter eller Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

**Føj websteder, som du har tillid til, til zonen Websteder, du har tillid til, i Internet Explorer**

Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.

Det gøres ved at følge disse trin:

1.  Klik i Internet Explorer på **Funktioner**, klik på **Internetindstillinger**, og klik derefter på fanen **Sikkerhed**.
2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
5.  Gentag disse trin for hvert websted, du vil føje til zonen.
6.  Klik på **OK** to gange for at acceptere ændringerne og vende tilbage til Internet Explorer.

**Bemærk** Tilføj websteder, du er sikker på ikke udfører ondsindede handlinger på computeren. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.

#### Konfigurer Internet Explorer til at spørge, inden der køres Active Scripting, eller til at deaktivere Active Scripting i sikkerhedszonen for internet og lokalt intranet

Du kan beskytte computeren mod denne sårbarhed ved at ændre indstillingerne i Internet Explorer, så du bliver spurgt, inden der køres Active Scripting eller ved at deaktivere Active Scripting i sikkerhedszonen for internet og lokalt intranet. Det gøres ved at følge disse trin:

1.  Klik på **Internetindstillinger** i menuen **Funktioner** i Internet Explorer.
2.  Klik på fanen **Sikkerhed**.
3.  Klik på **Internet**, og klik derefter på **Brugerdefineret niveau**.
4.  Klik på **Spørg** under **Indstillinger** eller **Deaktiver** under **Active Scripting** i afsnittet **Script**, og klik derefter på **OK**.
5.  Klik på **Lokalt intranet**, og klik derefter på **Brugerdefineret niveau**.
6.  Klik på **Spørg** under **Indstillinger** eller **Deaktiver** under **Active Scripting** i afsnittet **Script**, og klik derefter på **OK**.
7.  Klik på **OK** to gange for at vende tilbage til Internet Explorer.

**Bemærk\!** Når du deaktiverer Active Scripting i sikkerhedszonerne for internet og lokalt intranet, kan det forårsage, at nogle websteder ikke fungerer korrekt. Hvis du har problemer med at bruge et websted, efter at du har ændret denne indstilling, og du er sikker på, at det er sikkert at bruge webstedet, kan du føje det til listen over websteder, du har tillid til. Det vil få webstedet til at fungere korrekt.

**Virkning af omgåelsen:** Der er bivirkninger ved at spørge, før der køres Active Scripting. Mange websteder på internettet eller på et intranet bruger Active Scripting til at give ekstra funktionalitet. Et websted med online e-handel eller home banking kan f.eks. bruge Active Scripting til at vise menuer, bestillingsformularer eller tilmed kontooversigter. Spørgsmål, før der køres Active Scripting, er en global indstilling, der har indflydelse på alle websteder på internettet og intranet. Du bliver ofte spurgt, hvis du aktiverer denne omgåelse. Ved hvert spørgsmål skal du klikke på **Ja** for at køre Active Scripting, hvis du mener, du har tillid til det websted, du besøger. Hvis du ikke vil spørges om alle disse websteder, kan du bruge de trin, der er beskrevet i "Tilføj websteder, du har tillid til, til Internet Explorers zone med Websteder, du har tillid til".

**Føj websteder, som du har tillid til, til zonen Websteder, du har tillid til, i Internet Explorer**

Når du har indstillet Internet Explorer til at spørge, før der køres ActiveX-objekter og Active Scripting i internetzonen og i den lokale intranetzone, kan du føje websteder, du har tillid til, til zonen Websteder, du har tillid til, i Internet Explorer. Dette giver dig mulighed for at fortsætte med at bruge websteder, du har tillid til, præcis på samme måde som nu, og samtidigt beskytter du dig mod dette angreb på websteder, du ikke har tillid til. Microsoft anbefaler, at du kun føjer websteder, du har tillid til, til zonen Websteder, du har tillid til.

Det gøres ved at følge disse trin:

1.  Klik i Internet Explorer på **Funktioner**, klik på **Internetindstillinger**, og klik derefter på fanen **Sikkerhed**.
2.  Klik på **Websteder, du har tillid til** i boksen **Vælg en zone til webindhold for at angive de tilhørende sikkerhedsindstillinger**, og klik derefter på **Websteder**.
3.  Hvis du vil tilføje websteder, der ikke kræver en krypteret kanal, skal du fjerne markeringen af afkrydsningsfeltet **Kræv servergodkendelse (https:) for alle websteder i denne zone**.
4.  Skriv URL-adressen på et websted, du har tillid til, i feltet **Føj dette websted til zonen**, og klik derefter på **Tilføj**.
5.  Gentag disse trin for hvert websted, du vil føje til zonen.
6.  Klik på **OK** to gange for at acceptere ændringerne og vende tilbage til Internet Explorer.

**Bemærk** Tilføj websteder, du er sikker på ikke udfører ondsindede handlinger på computeren. Der er især to, det kan være nyttigt at tilføje, nemlig **\*.windowsupdate.microsoft.com** og **\*.update.microsoft.com**. Det er de websteder, hvor opdateringerne lægges ud, og der kræves et ActiveX-objekt for at installere opdateringen.

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (28. juli 2009): Meddelelse offentliggjort.
  - V2.0 (11. august 2009): Meddelelse revideret mhp. at tilføje poster i **Opdateringer relateret til ATL-afsnittet** for at kommunikere sikkerhedsbulletin fra Microsoft MS09-037, Sårbarheder i Microsoft Active Template Library (ATL) kan muliggøre fjernudførelse af kode samt annoncering af sikkerhedsbulletin fra Microsoft MS09-035, Sårbarheder i Visual Studio Active Template Library kan muliggøre fjernudførelse af kode for at tilføje yderligere opdateringer.
  - V3.0 (25. august 2009): Meddelelse revideret, så den indeholder oplysninger om frigivelsen af Windows Live Messenger 14.0.8089 og om fjernelsen af funktionen "Attach Photo" i Windows Live Hotmail.

*Built at 2014-04-18T01:50:00Z-07:00*

