---
title: Microsoft Security Advisory 975497
TOCTitle: "975497"
ms:assetid: "975497"
ms:mtpsurl: https://technet.microsoft.com/da-DK/library/975497(v=Security.10)
ms:contentKeyID: 61223920
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 975497

## Sårbarheder i SMB kan give mulighed for fjernudførelse af kode

Offentliggjort: 8. september 2009 | Opdateret: 17. september 2009

**Version:** 1.1

### Generelle oplysninger

#### Resumé

Microsoft undersøger nye oplysninger om en mulig sårbarhed ved implementering af Microsoft Server Message Block (SMB). Vi har ikke kendskab til angreb, som forsøger at bruge de rapporterede sårbarheder, eller om at det påvirker brugerne på nuværende tidspunkt.

Vi arbejder aktivt med vores partnere i vores [Microsoft Active Protections Program](http://www.microsoft.com/security/msrc/mapp/overview.mspx) (MAPP) med at give oplysninger, som de kan bruge til at give bredere beskyttelse til kunder.

Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

Microsoft tager det meget alvorligt, at den nye rapportering om en sårbarhed ikke er blevet fremlagt på ansvarlig vis, hvorved computerbrugerne kan være blevet udsat for en risiko. Vi opfordrer fortsat til, at man rapporterer sårbarheder. Vi mener, at den almindeligt udbredte praksis med at rapportere sårbarheder direkte til en forhandler er i alles interesse. Denne praksis sikrer, at kunderne modtager omfattende opdateringer af høj kvalitet til sikkerhedsmæssige sårbarheder, uden at ondsindede hackere har kendskab til at der udvikles en opdatering.

### Meddelelsesdetaljer

#### Udgivelsesreferencer

Der findes yderligere oplysninger om dette problem i følgende referencer:

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>CVE-reference</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2009-3103">CVE-2009-3103</a></td>
</tr>
<tr class="even">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/975497">975497</a></td>
</tr>
</tbody>
</table>


#### Berørt og ikke-berørt software

Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Berørte programmer</td>
</tr>
<tr class="even">
<td style="border:1px solid black;">Windows Vista, Windows Vista Service Pack 1 og Windows Vista Service Pack 2</td>
</tr>
<tr class="odd">
<td style="border:1px solid black;">Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</td>
</tr>
<tr class="even">
<td style="border:1px solid black;">Windows Server 2008 til 32-bit-systemer og Windows Server 2008 til 32-bit-systemer Service Pack 2</td>
</tr>
<tr class="odd">
<td style="border:1px solid black;">Windows Server 2008 til x64-baserede systemer og Windows Server 2008 til x64-baserede systemer Service Pack 2</td>
</tr>
<tr class="even">
<td style="border:1px solid black;">Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</td>
</tr>
<tr class="odd">
<td style="border:1px solid black;">Programmer, der ikke berøres</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Windows XP Service Pack 2 og Windows XP Service Pack 3</td>
</tr>
<tr class="even">
<td style="border:1px solid black;">Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 Service Pack 2</td>
</tr>
<tr class="even">
<td style="border:1px solid black;">Windows Server 2003 x64 Edition Service Pack 2</td>
</tr>
<tr class="odd">
<td style="border:1px solid black;">Windows Server 2003 med SP2 til Itanium-baserede systemer</td>
</tr>
<tr class="even">
<td style="border:1px solid black;">Windows 7 Beta til 32-bit-systemer</td>
</tr>
<tr class="odd">
<td style="border:1px solid black;">Windows 7 Beta til x64-baserede systemer</td>
</tr>
<tr class="even">
<td style="border:1px solid black;">Windows Server 2008 til x64-baserede systemer</td>
</tr>
<tr class="odd">
<td style="border:1px solid black;">Windows Server 2008 for Itanium-baserede systemer</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er bevidst om en ny sårbarhedsrapport, der påvirker implementering af Microsoft Server Message Block (SMB). Dette påvirker de operativsystemer, der er angivet under afsnittet **Berørte programmer**.

**Er det en sårbarhed, som kræver, at Microsoft udgiver en sikkerhedsopdatering?**    
Microsoft arbejder i øjeblikket på at udvikle en sikkerhedsopdatering til Windows vedr. løsning af denne sårbarhed. Microsoft vil udsende sikkerhedsopdateringen, lige så snart den opfylder kvalitetskravene til distribution.

**Hvad er Server Message Block Version 2 (SMBv2)?**    
Server Message Block (SMB) er den fildelingsprotokol, der som standard anvendes på Windows-baserede computere. SMB Version 2.0 (SMBv2) er en opdatering til denne protokol og understøttes kun af computere, der kører Windows Server 2008 og Windows Vista. SMBv2 kan kun anvendes, hvis både klient og server understøtter den. Den version af SMB-protokollen, der anvendes til filhandlinger, vælges under forhandlingsfasen. Under forhandlingsfasen fortæller en Windows Vista-klient serveren, at klienten kan forstå den nye SMBv2-protokol. Hvis serveren (Windows Server 2008 eller andre) forstår SMBv2, vælges SMBv2 til efterfølgende kommunikation. Ellers bruger klienten og serveren SMB 1.0. Hvis du vil vide mere om SMBv2, kan du se MSDN-artiklen [Server Message Block (SMB) Version 2 Protocol Specification](http://msdn.microsoft.com/en-us/library/cc246482\(prot.13\).aspx).

**Hvad er årsagen til truslen?**    
Sårbarheden skyldes, at SMB-implementeringen ikke udfører korrekt parsing af SMBv2-forhandlingsanmodninger.

**Hvad kan en hacker bruge denne sårbarhed til?**  
En hacker, som har held til at udnytte denne sårbarhed, kan få fuld kontrol over et berørt system. De fleste forsøg på at udnytte denne sårbarhed medfører, at det berørte system holder op med at svare og genstarter.

**Er Windows 7 Release Candidate berørt af denne sårbarhed?**  
Ja. Denne sårbarhed blev rapporteret efter udgivelsen af Windows 7 Release Candidate. Kunder, der kører denne platform, opfordres til at læse denne meddelelse og følge de heri angivne trin.

## Forebyggende faktorer

Forebyggelse henviser til en indstilling, almindelig konfiguration eller generel best-practice eksisterende i en standardtilstand, og som kan reducere alvorligheden ved dette problem. Følgende forebyggende faktorer kan være nyttige i denne situation:

  - De bedste fremgangsmåder for brug af firewalls og standardkonfigurationer af firewalls kan hjælpe med at beskytte netværk mod angreb, der kommer fra en placering uden for virksomhedsperimeteren. De bedste fremgangsmåder anbefaler, at systemer med forbindelse til internettet har mindst mulig antal åbne porte. I dette tilfælde skulle SMB-portene være blokerede fra internettet.
  - Hvis netværksprofilen i Windows Vista er sat til "Offentlig", berøres systemet ikke af denne sårbarhed, da uopfordrede, indgående netværkspakker blokeres som standard.
  - Windows 7 og Windows Server 2008 R2 berøres ikke af denne sårbarhed.

## Omgåelser

Omgåelsen refererer til en indstilling eller konfigurationsændring, der ikke retter den underliggende sårbarhed, men som hjælper med at blokere kendte angrebsvektorer, inden du anvender opdateringen. Microsoft har testet følgende omgåelser og redegør i beskrivelsen for, om en omgåelse reducerer funktionaliteten:

  - **Deaktiver SMB v2**
    
    **Bemærk** Se [Microsoft Knowledge Base-artikel 975497](http://support.microsoft.com/kb/975497) vedr. brug af den automatiserede **Microsoft Fix it**-løsning gældende for at aktivere eller deaktivere denne omgåelse.
    
    Udfør følgende trin for at ændre registreringsdatabasenøglen:
    
    **Bemærk\!** Forkert brug af registreringsdatabaseeditoren kan forårsage alvorlige problemer, der kan betyde, at du er nødt til at geninstallere operativsystemet. Microsoft kan ikke garantere, at problemer, der stammer fra forkert brug af Registreringsdatabaseeditor, kan løses. Brug af Registreringsdatabaseeditor sker på eget ansvar. Oplysninger om, hvordan du redigerer registreringsdatabasen, finder du i Hjælp-emnet "Ændre nøgler og værdier" i registreringseditoren (Regedit.exe) eller i Hjælp-emnerne om tilføjelse og sletning af oplysninger i registreringen og om redigering af registreringsdata i Regedt32.exe.
    
    1.  Klik på **Start**, Klik på **Kør**, indtast **Regedit** i boksen **Åbn**, og klik derefter på **OK**.
    2.  Find og klik på følgende registreringsdatabaseundernøgle:  
          
        HKEY\_LOCAL\_MACHINE\\System\\CurrentControlSet\\Services
    3.  Klik på **LanmanServer**.
    4.  Klik på **Parametre**.
    5.  Højreklik for at tilføje en ny **DWORD-værdi (32 bit)**.
    6.  Indtast **smb2** i datafeltet **Navn**, og ændr værdien i datafeltet **Værdi** til **0**.
    7.  Afslut.
    8.  Genstart "Server"-tjenesten ved at udføre en af følgende handlinger:  
          
        \- Åbn computerstyringen MMC, naviger til **Tjenester og programmer**, klik på **Tjenester**, højreklik på navnet på **Server**-tjenesten, og klik på **Genstart**. Svar **Ja** i popup-menuen.  
          
        \- Fra en kommandoprompt med administratorrettigheder skal du taste **net stop server** og derefter **net start server**.
    
    **Virkning af omgåelsen.** Værten vil ikke være i stand til at kommunikere vha. SMB2.
    
    **Sådan fortryder du omgåelsen:**
    
    1.  Klik på **Start**, Klik på **Kør**, indtast **Regedit** i boksen **Åbn**, og klik derefter på **OK**.
    2.  Find og klik på følgende registreringsdatabaseundernøgle:  
          
        HKEY\_LOCAL\_MACHINE\\System\\CurrentControlSet\\Services
    3.  Klik på **LanmanServer**.
    4.  Klik på **Parametre**.
    5.  Dobbeltklik på **smb2**, og ændr værdien i datafeltet **Værdi** til **1**.
    6.  Afslut.
    7.  Genstart "Server"-tjenesten ved at udføre en af følgende handlinger:  
          
        \- Åbn computerstyringen MMC, naviger til **Tjenester og programmer**, klik på **Tjenester**, højreklik på navnet på **Server**-tjenesten, og klik på **Genstart**. Svar **Ja** i popup-menuen.  
          
        \- Fra en kommandoprompt med administratorrettigheder skal du taste **net stop server** og derefter **net start server**.

  - **Bloker TCP-portene 139 og 445 med firewall'en**
    
    Disse porte bruges til at oprette forbindelse til den berørte komponent. Blokering af TCP-portene 139 og 445 med firewall'en hjælper med at beskytte de systemer, der ligger bag denne firewall, mod forsøg på at udnytte denne svaghed. Microsoft anbefaler at blokere al indgående, uopfordret kommunikation fra internettet for at bidrage til at forhindre angreb, der eventuelt bruger andre porte. Yderligere oplysninger om porte finder du i [TCP and UDP Port Assignments](http://go.microsoft.com/fwlink/?linkid=21312) (Tildeling af TCP- og UDP-porte).
    
    **Virkning af omgåelsen:** Flere Windows-tjenester bruger de berørte porte. Blokering af tilslutning til portene kan medføre, at nogle programmer og tjenester ikke virker. Nogle af de programmer eller tjenester, der muligvis berøres af dette, er anført herunder:
    
      - Programmer, der bruger SMB (CIFS)
      - Programmer, der bruger mail-stik eller navngivne pipes (RPC over SMB)
      - Server (fil- og udskriftsdeling)
      - Gruppepolitik
      - Netlogon
      - DFS (Distributed File System)
      - Terminal Server-licens
      - Printerspooler
      - Computerbrowser
      - Remote Procedure Call (RPC) Locator
      - Faxtjeneste
      - Indekseringstjeneste
      - Performance Logs and Alerts
      - Systems Management Server
      - License Logging Service
    
    **Sådan fortryder du omgåelsen.** Fjern blokering af TCP-portene 139 og 445 med firewall'en. Yderligere oplysninger om porte finder du i [TCP and UDP Port Assignments](http://go.microsoft.com/fwlink/?linkid=21312) (Tildeling af TCP- og UDP-porte).

## Yderligere anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**
    
    Yderligere oplysninger om denne udgivelse finder du i [Microsoft Knowledge Base-artiklen 975497](http://support.microsoft.com/kb/975497).

  - **Beskyt din computer**
    
    Vi anbefaler fortsat brugere at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).

  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

### Andre oplysninger

#### Microsoft Active Protections Program (MAPP)

For at forbedre sikkerhedsbeskyttelsen for kunder giver Microsoft oplysninger om sårbarheder til store leverandører af sikkerhedssoftware før den månedlige udgivelse af sikkerhedsopdateringer. Derefter kan leverandører af sikkerhedssoftware bruge disse oplysninger om sårbarheder til at give opdateret beskyttelse til kunder via deres sikkerhedssoftware eller -enheder, f.eks. antivirus, registreringssystemer til netværksbaseret indtrængen eller forebyggelsessystemer til host-baseret indtrængen. For at afgøre om aktive beskyttelser er tilgængelige fra leverandører af sikkerhedssoftware skal du gå ind på websites på aktive beskyttelser, der udbydes af de programpartnere, som er angivet i [Microsoft Active Protections Program (MAPP)](http://www.microsoft.com/security/msrc/mapp/partners.mspx).

#### Feedback

  - Du kan give feedback ved at udfylde formularen Microsoft Hjælp og support, [Kundeservice Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).

#### Support

  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

#### Ansvarsfraskrivelse

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

#### Revisioner

  - V1.0 (8. september 2009): Meddelelse offentliggjort.
  - V1.1 (17. september 2009): Præcisering af ofte stillede spørgsmål (FAQ). **Hvad er SMBv2?** Føjede et link til Microsoft Knowledge Base-artikel 975497 for at levere en automatiseret **Microsoft Fix it**-løsning til omgåelsen **Deaktiver SMB v2**.

*Built at 2014-04-18T01:50:00Z-07:00*

