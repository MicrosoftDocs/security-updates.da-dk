---
title: Microsoft Security Advisory 971888
TOCTitle: "971888"
ms:assetid: "971888"
ms:mtpsurl: https://technet.microsoft.com/da-DK/library/971888(v=Security.10)
ms:contentKeyID: 61223913
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 971888

## Opdatering til DNS Devolution

Offentliggjort: 9. juni 2009

**Version:** 1.0

Microsoft annoncerer tilgængeligheden af en opdatering til DNS-devolution, der kan hjælpe kunder med at beskytte deres systemer. Kunder, hvis domænenavn har tre eller flere betegnelser, som f.eks. "contoso.co.us", eller som ikke har en DNS-suffiksliste konfigureret, eller for hvem, følgende faktorer ikke er gældende, kan utilsigtet komme til at lade klientsystemer behandle systemer uden for organisationens grænser som om, de befandt sig inden for organisationens grænser.

Forebyggende faktorer:

  - Kunder, der føjes til et domæne, og som har en DNS-suffiksliste konfigureret på deres system, er ikke i fare for utilsigtet at komme til at behandle eksterne systemer, som om de var interne. Microsoft opfordrer alle erhvervskunder til at angive DNS-suffikssøgelisten på deres klientsystemer med henblik på at sikre, at alle DNS-forespørgsler holder sig inden for virksomheden.
  - I de fleste tilfælde vil hjemmebrugere, der ikke er medlemmer af et domæne, ikke benytte DNS-devolution og vil derfor heller ikke være i risikogruppen. Hjemmebrugere, der ikke er medlemmer af et domæne, mens om har konfigureret et primært DNS-suffiks, bruger dog DNS-devolution og kan risikere utilsigtet at komme til at behandle eksterne systemer, som om de var interne.
  - Kunder, hvis DNS-domænenavn består af to betegnelser, er ikke i faregruppen. Et eksempel på en bruger, der ikke berøres, er contoso.com eller fabrikam.gov, hvor "contoso" og "fabrikam" er kunderegistrerede domænenavne under deres respektive ".com"- og ".gov"-TLD'er.

### Generelle oplysninger

## Oversigt

**Meddelelsens formål:** At skabe klarhed og tilvejebringe oplysninger om tilgængeligheden af en ikke-sikkerhedsopdatering, som kan hjælpe kunderne med at beskytte deres systemer.

**Meddelelsens status:** Microsoft Knowledge Base-artikler og tilhørende opdateringer blev udgivet.

**Anbefaling:** Læs den pågældende Knowledge Base-artikel, og installer de relevante opdateringer.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/957579">957579</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Berørte programmer</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=1d679ab2-76f5-4c85-a619-c59f7c40b0fd">Microsoft Windows 2000 Service Pack 4</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=ffeafa57-ee1a-4009-92ca-12b4397b7d36">Windows XP Service Pack 2 og Windows XP Service Pack 3</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=e9213925-cce9-4b26-9a74-adc037e07d67">Windows XP Professional x64 Edition Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=dfcc9a4a-dde3-4e6b-847c-30313e92e1f1">Windows Server 2003 Service Pack 2</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=e698b036-dd4b-4088-a3f8-3c00fe3bb1e4">Windows Server 2003 x64 Edition Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=50ade294-3abe-4149-988c-042eda6a77dd">Windows Server 2003 med SP2 til Itanium-baserede systemer</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=940bb21c-037b-45d8-8d4e-e35e823f112a">Windows Vista, Windows Vista Service Pack 1 og Windows Vista Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=ba721fa8-2a5c-4ffa-8df2-d92fca9c0066">Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=0f135cb6-f7d0-4efa-b9aa-8da996017ee7">Windows Server 2008 til 32-bit-systemer og Windows Server 2008 til 32-bit-systemer Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=0c3d65b5-51fa-4ecc-9ecd-3356782058b9">Windows Server 2008 til x64-baserede systemer og Windows Server 2008 til x64-baserede systemer Service Pack 2</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=9784a39d-f7ea-43b0-a7be-4b488f721ffc">Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</a></td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse indeholder oplysninger om, at der er opdateringer tilgængelige, som kan hjælpe med at definere en organisations afgrænsning for systemer, der er sammenknyttede via domæne, men som ikke har en DNS-suffikslisten konfigureret. Der er opdateringer tilgængelige til den software, der figurerer i afsnittet **Oversigt**.

**Hvad er et topdomæne (TLD)?**  
Et topdomæne (TLD) er den sidste del af et internetdomænenavn. Dette er de bogstaver, der står efter det sidste punktum i et domænenavn. I domænenavnet wpad.western.corp.contoso.co.us er TLD'et f.eks. ".us". TLD'er kan opdeles i to primære typer: landekode og generisk. Landekode-TLD'er er forkortelser bestående af to bogstaver for hvert land. I det ovennævnte eksempel står .us for USA. Generiske TLD'er er de mere traditionelt genkendelige forkortelser bestående af tre (eller flere) bogstaver som f.eks. .com, .net, .org osv. Du kan finde en komplet oversigt over tilgængelige TLD'er på følgende liste fra [IANA](http://data.iana.org/tld/tlds-alpha-by-domain.txt).

**Hvad er et primært DNS-suffiks (PDS)?**  
Dette er det domænenavn, der står til højre for en single label-computers værtsnavn. Et fuldt kvalificeret domænenavn (FQDN) kan defineres som \<værtsnavn\>.\<primært DNS-suffiks\>. Som standard er den primære DNS-suffiksdel af en computers FQDN den samme som navnet på det Active Directory-domæne, som computeren forbindes til. En computers PDS kan dog afvige fra det DNS-domæne, som den tilmeldes, når den konfigureres via dialogboksen Egenskaber fra **Denne computer**.

**Hvad er et andenordensdomæne (SLD)?**  
Et andenordensdomæne (SLD) er et domæne, der befinder sig direkte "under" eller til venstre for TLD'et. I det foregående eksempel, wpad.western.corp.contoso.co.us er SLD'et ".co". Den mest almindelige registrering af SLD'er er under landekode-TLD'er. I USA bruges SLD'et primært til registrering af stat, f.eks. ".co.us" for staten Colorado. SLD'er uden for USA bruger ofte almindelige TLD-navne, f.eks. ".com.sg".

**Hvad før funktionen DNS-devolution?**  
Devolution er en funktion til Windows DNS-klienten. Devolution er den proces, som Windows DNS-klienter løser DNS-forespørgsler med for single label-ukvalificerede værtsnavne. Forespørgsler oprettes ved at føje PDS til værtsnavnet. Forespørgslen gentages ved systematisk at fjerne den betegnelse, der står yderst til venstre i PDS'et, indtil værtsnavn + resterende PDS løses, eller kun to betegnelser forbliver i det neddroslede PDS. Windows-klienter, der f.eks. søger efter "Single-label" i domænet western.corp.contoso.co.us, vil progressivt forespørge Single-label.western.corp.contoso.co.us, Single-label.corp.contoso.co.us, Single-label.contoso.co.us og derefter Single-label.co.us, indtil den finder et system, der løses. Det er denne proces, der kaldes devolution. Yderligere oplysninger om DNS-klienttjenesten og devolution findes i afsnittet **Name Resolution for Single-Label, Unqualified Domain Names** i TechNet-artiklen [Grundlæggende om TCP/IP til Microsoft Windows, kapitel 9 - Windows Support til DNS](http://technet.microsoft.com/en-us/library/bb727009.aspx).

**Hvad forårsager denne risiko?**  
En ondsindet bruger kan være vært for et system med et single-label-navn uden for en organisations afgrænsninger og via DNS-devolution få en Windows DNS-klient til at oprette forbindelse til den, som om den var inden for organisationens grænser. Hvis f.eks. DNS-suffikset for en virksomhed er corp.contoso.co.us, og der gøres forsøg på at løse et ukvalificeret værtsnavn af typen "Single-Label", vil DNS-resolver forsøge Single-Label.corp.contoso.co.us. Hvis dette ikke findes, vil den forsøge, via DNS-devolution, at fortolke Single-label.contoso.co.us. Hvis dette ikke findes, vil den forsøge at fortolke Single-label.co.us, som ligger uden for domænet contoso.co.us.

**Hvad er konsekvenserne for de forespørgsler, der går ud over organisationens grænser?**  
Konsekvenserne afhænger af den forespørgsel, der er nået ud over organisationens grænser.

Alle forespørgsler røber den interne IP-adresse. Netværksklienter kan udveksle logon-oplysninger med den ondsindede server. I tilfælde af, at forespørgslen er til en WPAD-server, kan der angives en ondsindet proxy i klientmaskinerne.

**Ændrer denne opdatering min aktuelle DNS-devolutions adfærd?**  
Ja. Opdateringen kontrollerer, hvilket domæne Windows-klienten er, og begrænser DNS-forespørgsler til at holde sig inden for dette domæne. Yderligere oplysninger og eksempler på ændring i DNS-devolutions adfærd findes i [Microsoft Knowledge Base-artiklen 957579](http://support.microsoft.com/kb/957579).

**Er der ændringer i brugeroplevelsen efter installation af denne opdatering?**  
Ja. Når opdateringen er blevet installeret, vil DNS-resolveren kun udføre devolution i et omfang, der er baseret på Windows-klientens domæneindstillinger, hvilket potentielt kan bryde enhver applikation eller konfiguration, der afhænger af denne adfærd. Yderligere oplysninger om ændringen i DNS-devolutions adfærd findes i [Microsoft Knowledge Base-artiklen 957579](http://support.microsoft.com/kb/957579).

**Dette er en sikkerhedsmeddelelse om en ikke-sikkerhedsrelateret opdatering. Er det ikke en selvmodsigelse?**  
Sikkerhedsmeddelelser omhandler sikkerhedsændringer, der muligvis ikke kræver en sikkerhedsbulletin, men som fortsat berører kundens overordnede sikkerhed. Sikkerhedsopdateringer er en måde, hvorpå Microsoft kan formidle sikkerhedsrelaterede oplysninger til kunder om problemer, der muligvis ikke er klassificeret som sårbarheder, og som muligvis ikke kræver en sikkerhedsbulletin, eller oplysninger om problemer, der ikke er udsendt en sikkerhedsbulletin om. I dette tilfælde kommunikerer vi, at der findes en opdatering, som berører dine muligheder for at gennemføre efterfølgende opdateringer, herunder sikkerhedsopdateringer. Denne meddelelse omhandler derfor ikke en bestemt sikkerhedsrelateret sårbarhed, men derimod den overordnede sikkerhed.

**Hvordan tilbydes denne opdatering?**  
Disse opdateringer kan hentes i [Microsoft Download Center](http://go.microsoft.com/fwlink/?linkid=21129). Direkte links til opdateringerne til de specifikt berørte softwareprogrammer findes på tabellen Berørte programmer i afsnittet **Oversigt**. Yderligere oplysninger om opdateringen og adfærdsændringerne findes i [Microsoft Knowledge Base-artikel 957579](http://support.microsoft.com/kb/957579).

**Udsendes denne opdatering som automatisk opdatering?**  
Nej. Nej, disse opdateringer udsendes ikke som en del af de automatiske opdateringer. Opdateringerne kan også hentes i [Microsoft Download Center](http://go.microsoft.com/fwlink/?linkid=21129). Direkte links til opdateringerne til de specifikt berørte softwareprogrammer findes på tabellen Berørte programmer i afsnittet **Oversigt**.

**Hvorfor er dette ikke en sikkerhedsopdatering, der annonceres i en sikkerhedsbulletin?**  
Dette er et spørgsmål om konfiguration. DNS-devolution fungerer efter hensigten, og visse kunder kan være afhængige af DNS-devolution i forhold til legitimt at kunne nå aktiver ud over organisationens grænser og behandle disse som interne aktiver.

**Hvorfor leveres opdateringen som en sikkerhedsmeddelelse?**  
Kunderne ved muligvis ikke, at Windows-klienter i deres miljø anvender devolution. Devolution kan således tillade klienter at behandle systemer uden for deres grænser som interne aktiver, og på den måde kan de komme til at afsløre logon-oplysninger eller udsætte dem selv for sårbarheder, der har at gøre med afsløring af oplysninger.

## Anbefalede forholdsregler

#### Omgåelser

Microsoft har testet følgende omgåelser. Selvom disse omgåelser ikke retter den underliggende sårbarhed, hjælper de med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### Deaktiver DNS-devolution

Du kan deaktivere automatisk DNS-devolution ved at gemme følgende i en fil med filtypenavnet .REG og derefter køre regedit.exe /s \<filename\> fra en forhøjet eller administrativ kommandoprompt:

**Bemærk** Se TechNet-artiklen [UseDomainNameDevolution](http://www.microsoft.com/technet/prodtechnol/windows2000serv/reskit/regentry/93802.mspx?mfr=true) for at få yderligere oplysninger om registreringsdatabaseværdien UseDomainNameDevolution.

`Windows Registry Editor Version 5.00[HKEY_LOCAL_MACHINE\SOFTWARE\Policies\Microsoft\Windows NT\DNSClient]"UseDomainNameDevolution"=dword:00000000`

Før ændringerne kan træde i kraft, skal tjenesten DNS Client afbrydes og genstartes. Dette kan opnås fra en forhøjet eller administrativ kommandoprompt ved hjælp af følgende kommando:

`net stop dnscache & net start dnscache`

**Virkning af omgåelsen:** DNS-resolver vil ikke udføre devolution, og dermed afbrydes muligvis programmer eller konfigurationer, der afhænger af denne opførsel. Programmer, som udfører deres egen form for devolution, berøres ikke af denne indstilling.

#### Konfigurer en domænesuffikssøgeliste

Du kan oprette en domænesuffikssøgeliste ved at gemme følgende i en fil med filtypenavnet .REG og derefter køre regedit.exe /s \<filename\> fra en forhøjet eller administrativ kommandoprompt:

`Windows Registry Editor Version 5.00HKEY_LOCAL_MACHINE\SYSTEM\CurrentControlSet\Services\Tcpip\Parameters"SearchList"=<domain specific search list>`

**Bemærk** Windows Server 2003 indeholder evnen til at distribuere domænesuffikssøgelisten via Gruppepolitik. Få flere oplysninger i [Microsoft Knowledge Base 294785](http://support.microsoft.com/kb/294785/) i afsnittet **DNS Suffix Search List**.

**Virkning af omgåelsen:** Når en domænesuffikssøgeliste er konfigureret på klientsystemer, bruges kun denne suffiksliste ved DNS-forespørgsler. Det primære DNS-suffiks eventuelle forbindelsesspecifikke DNS-suffikser bruges ikke. DNS-resolver vil ikke udføre devolution, og dermed afbrydes muligvis programmer eller konfigurationer, der afhænger af denne opførsel.

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (9. juni 2009): Meddelelse offentliggjort.

*Built at 2014-04-18T01:50:00Z-07:00*

