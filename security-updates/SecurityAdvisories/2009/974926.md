---
title: Microsoft Security Advisory 974926
TOCTitle: "974926"
ms:assetid: "974926"
ms:mtpsurl: https://technet.microsoft.com/da-DK/library/974926(v=Security.10)
ms:contentKeyID: 61223918
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 974926

## Rettighedsbaserede viderestillede angreb på integreret Windows-godkendelse

Offentliggjort: 8. december 2009

**Version:** 1.0

Denne meddelelse afhjælper potentielle angreb, der berører håndtering af rettigheder ved brug af integreret Windows-godkendelse (IWA), samt de mekanismer, som Microsoft har gjort tilgængelige for kunder med henblik på at beskytte dem imod disse angreb.

I disse angreb kan en hacker, der er i stand til at indhente brugerens godkendelsesrettigheder, mens disse overføres til en klient og serveren, blive i stand til at tilbagereflektere disse rettigheder til en tjeneste, der kører på klienten, eller videresende dem til en anden server, hvorpå klienten har en gyldig konto. På den måde kan hackeren få adgang til disse ressourcer og udgive sig for at være klienten. Eftersom IWA-rettigheder er krypterede, kan en hacker ikke bruge dem til at fastslå det faktiske brugernavn og den faktiske adgangskode.

Afhængigt af scenariet og anvendelsen af yderligere angrebsvektorer kan en hacker få held til at indhente godkendelsesrettigheder, både inden og uden for organisationens sikkerhedsperimeter, samt udnytte disse til at opnå utilsigtede rettigheder til ressourcer.

Microsoft tager hånd om disse potentielle konsekvenser på forskellige niveauer og ønsker at gøre kunderne opmærksom på de værktøjer, der er blevet gjort tilgængelige, med henblik på at afhjælpe disse problemer, samt konsekvenserne ved at bruge disse værktøjer. Denne meddelelse indeholder oplysninger om de forskellige tiltag, Microsoft har taget med henblik på at forbedre sikkerheden for IWA-godkendelsesrettigheder, samt hvordan kunderne kan implementere disse forholdsregler.

Forebyggende faktorer:

  - Før en hacker kan videresende rettigheder, skal vedkommende kunne udnytte en anden sårbarhed for at kunne udføre et man-in-the-middle-angreb eller via manipulation lokke offeret til at oprette forbindelse til en server under hackerens kontrol, f.eks. ved at sende et link i en ondsindet e-mail.
  - Internet Explorer sender aldrig automatisk rettigheder via HTTP til servere, der hostes i internetzonen. Dette reducerer risikoen for, at rettigheder kan videresendes af en angriber inden for denne zone.
  - Indgående trafik skal være tilladt for klientsystemet, før et refleksionsangreb kan gennemføres. Den mest almindelige angrebsvektor er SMB, eftersom den tillader IWA-godkendelse. Værter bag en firewall, som blokerer for SMB-trafik, eller værter, der blokerer for SMB-trafik på en vært-firewall, vil ikke være sårbare overfor de mest almindelige NTLM-refleksionsangreb, som er målrettet SMB.

### Generelle oplysninger

## Oversigt

**Meddelelsens formål:** At klarlægge de tiltag, som Microsoft tager for at udvide beskyttelsen af brugerrettigheder ved brug af integreret Windows-godkendelse (IWA).

**Meddelelsens status:** Meddelelse offentliggjort.

**Anbefaling:** Læs om de anbefalede forholdsregler, og konfigurer, som det er relevant for dig.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td>974926</td>
</tr>
</tbody>
</table>


Denne meddelelse omhandler følgende programmer.

<table>
<colgroup>
<col style="width: 100%" />
</colgroup>
<tbody>
<tr class="odd">
<td>Berørte programmer</td>
</tr>
<tr class="even">
<td>Windows XP Service Pack 2 og Windows XP Service Pack 3
<p>Windows XP for x64-baserede systemer Service Pack 2</p>
<p>Windows Server 2003 Service Pack 2</p>
<p>Windows Server 2008 til x64-baserede systemer Service Pack 2</p>
<p>Windows Server 2003 til Itanium-baserede systemer Service Pack 2 Windows Vista, Windows Vista Service Pack 1 og Windows Vista Service Pack 2</p>
<p>Windows Vista x64 Edition, Windows Vista x64 Edition Service Pack 1 og Windows Vista x64 Edition Service Pack 2</p>
<p>Windows Server 2008 til 32-bit-systemer og Windows Server 2008 til 32-bit-systemer Service Pack 2</p>
<p>Windows Server 2008 til x64-baserede systemer og Windows Server 2008 til x64-baserede systemer Service Pack 2</p>
<p>Windows Server 2008 til Itanium-baserede systemer og Windows Server 2008 til Itanium-baserede systemer Service Pack 2</p>
<p>Windows 7 for 32-bit-systemer*</p>
<p>Windows 7 til x64-baserede systemer*</p>
<p>Windows Server 2008 R2 til x64-baserede systemer*</p>
<p>Windows Server 2008 R2 til Itanium-baserede systemer *</p></td>
</tr>
</tbody>
</table>


\*Windows 7 og Windows Server 2008 R2 leverer udvidet beskyttelse til godkendelse som en funktion under Security Support Provider Interface (SSPI). Programmer, der kører på disse platforme, kan stadig være udsat for viderestillede angreb, hvis enten operativsystemet eller programmet ikke er konfigureret til at understøtte denne funktion. Udvidet beskyttelse til godkendelse er ikke aktiveret som standard

## Ofte stillede spørgsmål

**Hvad er formålet med meddelelsen?**
Denne sikkerhedsmeddelelse leverer en omfattende visning af den strategi, som Microsoft gør brug af med henblik på at beskytte imod videresendelse af rettigheder. Den indeholder en oversigt over de opdateringer, er i øjeblikket er tilgængelige i forhold til gennemgribende håndtering af dette problem.

  
**Hvad er årsagen til truslen?** Denne meddelelse tager om potentiel videresendelse af godkendelse. Disse angreb finder sted, når det lykkes en hacker at opnå godkendelsesrettigheder, f.eks. via et man-in-the-middle-angreb eller ved at lokke brugeren til at klikke på et link. Dette link kan få klienten til at åbne for en hackerkontrolleret tjeneste, som anmoder brugeren om at godkende ved brug af IWA.

Former for videresendelse af rettigheder, som omtales i denne meddelelse, er:

  - *Videresendelse af rettigheder:* Domænerettigheder, der indhentes af en hacker, kan bruges til at logge på andre tjenester, som offeret er kendt for at have adgang til. Hackeren kan derefter fremskaffe tilladelser, der er identiske med offerets på måltjenesten.
  - *Rettighedsrefleksion:* Domænerettigheder, der fremskaffes af en hacker, kan bruges til at logge på offerets pc igen. Hackeren kan derefter fremskaffe rettigheder på den pågældende maskine, som er identiske med offerets.

Før disse angreb kan gennemføres, skal hackeren få en bruger til at oprette forbindelse til hackerens server. Dette kan gøres gennem angreb, hvor hackeren er til stede på det lokale netværk, såsom chache-forgiftning af ARP (address resolution protocol).

Alvorlighedsgraden af disse angreb forøges, når en hacker lokker en bruger til at oprette forbindelse til en server uden for organisationens grænser. De specifikke scenarier, hvor dette kan finde sted, er:

  - *DNS-devolution,* en Windows DNS-klientfunktion, som Windows DNS-klienter anvender til at løse DNS-forespørgsler for ukvalificerede single-label-værtsnavne. En ondsindet bruger kan registrere et specifikt værtsnavn uden for organisationens grænser, og som, hvis klienterne er konfigureret ukorrekt, utilsigtet kan kontaktes af en klient, når det overdrages uden for organisationens grænser under forsøg på at få adgang til det pågældende værtsnavn.
  - *DNS-spoofing,* en hacker udnytter sårbarheder i Windows DNS (Domain Name System), der kan muliggøre spoofing (forfalskning). Disse sårbarheder kan give en hacker mulighed for via fjernadgang at omdirigere netværkstrafik, der er rettet mod systemer på internettet, til hackerens egne systemer.
  - *NBNS-spoofing (NetBIOS Name Service),* brugeren lokkes til at køre en særligt udformet aktiv kodeapplet (f.eks. Java eller Flash), der initierer en anmodning om et lokalt værtsnavn, og som efterfølgende introducerer forfalskede NBNS-svar for klienten med en IP-fjernadresse. Ved oprettelse af forbindelse til dette værtsnavn ville klienten betragte dette som en lokal computer og forsøge IWA-rettigheder og derved eksponere disse for hackeren.

Microsoft har udsendt flere opdateringer til afhjælpning af disse scenarier, og denne meddelelse har til formål at opsummere, hvordan kunderne bedst kan vurdere risikoen og problemerne inden for deres specifikke anvendelsesscenarie.

**Hvad er integreret Windows-godkendelse (IWA)?**    
Med integreret Windows-godkendelse (der tidligere blev kaldt NTLM og også var kendt som Windows NT challenge/response-godkendelse) krypteres brugernavnet og adgangskoden (rettighederne), før de sendes på tværs af netværket. Når du aktiverer integreret Windows-godkendelse, beviser klienten sin viden om adgangskoden gennem krypteret udveksling med din webserver. Integreret Windows-godkendelse omfatter godkendelsesmetoderne Negotiate, Kerberos og NTLM.

**Hvad er et man-in-the-middle-angreb?**    
Et man-in-the-middle-angreb opstår, når en hacker omdirigerer kommunikation mellem to brugere gennem hackerens computer, uden at de to kommunikerende brugere ved det. Hackeren kan overvåge og læse trafikken, før den sendes til den tilsigtede modtager. Hver bruger i kommunikationen sender og modtager trafik fra hackeren uden at vide det, altimens de tror, de kun kommunikerer med den tilsigtede bruger.

**Hvad har Microsoft gjort for at tage hånd om DNS-spoofing-angreb?**    
Microsoft har udsendt følgende sikkerhedsbulletiner for at tage hånd om DNS-spoofing-angreb:

  - [MS08-037](http://technet.microsoft.com/security/bulletin/ms08-037) afhjalp to sårbarheder, der kunne gøre det muligt for en hacker at snyde med DNS-registreringer og indsætte dem i DNS-servercachen.
  - [MS09-008](http://technet.microsoft.com/security/bulletin/ms09-008) afhjalp to sårbarheder, der kunne gøre det muligt for en hacker at snyde med DNS-fortegnelse og indsætte disse i DNS-servercachen, samt to sårbarheder, der kunne gøre det muligt for en hacker at registrere netværksinfrastrukturrelaterede værtsnavne (WPAD og ISATAP) på ondsindet vis, og som derefter kunne bruges som grundlag for yderligere angreb.

**Hvad har Microsoft gjort for at tage hånd om NBNS-spoofing-angreb?**    
Microsoft har samarbejdet med tredjepartsleverandører, som var berørt af denne sårbarhed, og de har implementeret forebyggende tiltag imod denne angrebsvektor. Dette problem blev håndteret i Adobe Flash Player i Sikkerhedsbulletin fra Adobe [APSB08-11](http://www.adobe.com/support/security/bulletins/apsb08-11.html) samt i Sun Java Runtime Environment i Sun Alert [103079](http://sunsolve.sun.com/search/document.do?assetkey=1-26-103079-1).

**Hvad er cache-forgiftning af ARP (address resolution protocol)?**    
Cache-forgiftning af ARP (address resolution protocol) er et angreb, som består af en hackers computer, der er til stede på det samme undernet som offerets, og som sender forfalskede eller uopfordrede ARP-svar. Disse vil sædvanligvis forsøge at forvirre klienter til at tro, at hackeren er netværkets standard-gateway og resulteret i, at offerets computer sender oplysninger til hackeren i stedet for gateway'en. Et sådant angreb kan udnyttes til at konfigurere et man-in-the-middle-angreb.

**Hvad er TLS (Transport Layer Security)?**
TLS-håndtryksprotokollen (Transport Layer Security) er ansvarlig for den nødvendige godkendelse og nøgleudveksling i forhold til etablering eller genoptagelse af sikre sessioner. Ved oprettelse af en sikker session kan håndtryksprotokollen udføre følgende:  

  - Chiffersuiteforhandling
  - Godkendelse af serveren og evt. klienten
  - Udveksling af sessionsnøgleoplysninger

Yderligere oplysninger findes iTechNets artikel [Sådan fungerer TLS/SSL](http://technet.microsoft.com/en-us/library/cc783349\(ws.10\).aspx).

**Hvilke versioner af Windows vedrører denne meddelelse?**
Videresendelse og refleksion af rettigheder berører alle platforme, som har mulighed for at udføre Windows-godkendelse. Funktionen Udvidet beskyttelse til godkendelse er indeholdt i Windows 7 og Windows Server 2008 R2. Den blev desuden gjort tilgængelig for Windows XP, Windows Server 2003, Windows Vista og Windows Server 2008 i en ikke-sikkerhedsrelateret opdatering, der blev udsendt som sikkerhedsmeddelelsen [973881](microsoft-security-advisory-973811.md). Med henblik på at beskytte godkendelsesrettighederne fuldt ud, skal visse programmer på disse platforme stadig implementere mekanismen. Den udvidede beskyttelsesfunktion er ikke tilgængelig til Microsoft Windows 2000-platformen.

**Hvad har Microsoft gjort for at tage hånd om angreb med videresendelse af rettigheder?**    
Programmer beskyttes imod angreb med videresendelse af rettigheder, hvis de udnytter SPN (Service Principal Name) korrekt i forbindelse med godkendelse mod en tjeneste.

Før offentliggørelse af denne sikkerhedsmeddelelse havde Microsoft udsendt følgende sikkerhedsopdateringer med henblik på at sikre, at Windows-komponenter og Microsoft-programmer korrekt implementerer denne mekanisme for at yde beskyttelse imod angreb med videresendelse af rettigheder:

  - Sikkerhedsbulletin fra Microsoft [MS08-068](http://technet.microsoft.com/security/bulletin/ms08-068) omhandlede rettighedsrefleksion ved oprettelse af forbindelse til en hackers SMB-server.
  - Sikkerhedsbulletin fra Microsoft [MS08-076](http://technet.microsoft.com/security/bulletin/ms08-076) omhandlede rettighedsrefleksion ved oprettelse af forbindelse til en hackers Windows Media-server.
  - Sikkerhedsbulletin fra Microsoft [MS09-013](http://technet.microsoft.com/security/bulletin/ms09-013) omhandlede rettighedsrefleksion ved oprettelse af forbindelse til en hackers webserver ved brug af WinHTTP-API (Application Programming Interface).
  - Sikkerhedsbulletin fra Microsoft [MS09-014](http://technet.microsoft.com/security/bulletin/ms09-014) omhandlede rettighedsrefleksion ved oprettelse af forbindelse til en hackers webserver ved brug af WinINET-API (Application Programming Interface).
  - Sikkerhedsbulletin fra Microsoft [MS09-042](http://technet.microsoft.com/security/bulletin/ms09-042) omhandlede rettighedsrefleksion ved oprettelse af forbindelse til en hackers Telnet-server.

**Hvad har Microsoft gjort for at tage hånd om angreb med videresendelse af rettigheder?**    
Udbydergrænsefladen til Windows sikkerhedssupport (SSPI) yder en vis beskyttelse imod videresendelse af rettigheder. Denne grænseflade blev implementeret i Windows 7 og Windows Server 2008 R2, og den har været gjort tilgængelig som en ikke-sikkerhedsrelateret opdatering til Windows XP, Windows Server 2003, Windows Vista og Windows Server 2008.

Med henblik på at yde beskyttelse skal yderligere ikke-sikkerhedsrelaterede opdateringer, som leverer den samme beskyttelse for specifikke klient- og serverkomponenter og -programmer, implementeres. Denne funktion anvender godkendelsesændringer for både klienten og serveren og bør implementeres med forsigtighed. Yderligere oplysninger om Udvidet beskyttelse til godkendelse samt de ikke-sikkerhedsrelaterede opdateringer relateret til implementering af denne mekanisme, findes i [Microsoft-sikkerhedsmeddelelse 973811](microsoft-security-advisory-973811.md).

**Hvordan tager disse opdateringer hånd om angreb via videresendelse af godkendelse?**    
Den ikke-sikkerhedsrelaterede SSPI-opdatering ([Microsoft-sikkerhedsmeddelelse 973811](microsoft-security-advisory-973811.md)) modificerer SSPI med henblik på at udvide den aktuelt integrerede Windows-godkendelsesmekanisme (IWA), således at godkendelsesforespørgsler kan bindes til både SPN'et for den server, som klienten forsøger at oprette forbindelse til, såvel som den ydre TLS-kanal (Transport Layer Security), som IWA-godkendelsen finder sted over, såfremt en sådan kanal eksisterer. Dette er en grundlæggende opdatering, der ikke i sig selv løser en sikkerhedssårbarhed, men som anvender denne som en valgfri funktion, som programudbydere kan vælge at konfigurere.

De programspecifikke, ikke-sikkerhedsrelaterede opdateringer modificerer individuelle systemkomponenter, der udfører IWA-godkendelse, således at de anvender de beskyttelsesmekanismer implementeret af den ikke-sikkerhedsrelaterede opdatering, lag 1. Yderligere oplysninger om aktivering af Udvidet beskyttelse til godkendelse findes i [Microsoft-sikkerhedsmeddelelse 973999](http://technet.microsoft.com/security/advisory/973999) samt den tilhørende [Microsoft Knowledge Base-artikel 973999](http://support.microsoft.com/kb/973999).

**Hvad har Microsoft gjort for at tage hånd om DNS-devolution?**    
DNS-devolution kan anvendes som en angrebsvektor med henblik på at udnytte denne sårbarhed uden for en virksomheds netværk. Devolution er en Windows DNS-klientfunktion, som Windows DNS-klienter anvender til at løse DNS-forespørgsler for ukvalificerede single-label-værtsnavne. Forespørgsler genereres ved at føje det primære DNS-suffiks (PDS) til værtsnavnet. Forespørgslen gentages ved systematisk at fjerne den betegnelse, der står yderst til venstre i PDS'et, indtil værtsnavn og resterende PDS løses, eller kun to betegnelser forbliver i det neddroslede PDS. Windows-klienter, der f.eks. søger efter "Single-label" i domænet western.corp.contoso.co.us, vil progressivt forespørge Single-label.western.corp.contoso.co.us, Single-label.corp.contoso.co.us, Single-label.contoso.co.us og derefter Single-label.co.us, indtil den finder et system, der løses. Det er denne proces, der kaldes devolution.

En ondsindet bruger kan være vært for et system med et single-label-navn uden for en organisations afgrænsninger og via DNS-devolution få en Windows DNS-klient til at oprette forbindelse til den, som om den var inden for organisationens grænser. Hvis f.eks. DNS-suffikset for en virksomhed er corp.contoso.co.us, og der gøres forsøg på at løse et ukvalificeret værtsnavn af typen "Single-Label", vil DNS-resolver forsøge Single-Label.corp.contoso.co.us. Hvis dette ikke findes, vil den forsøge, via DNS-devolution, at fortolke Single-label.contoso.co.us. Hvis dette ikke findes, vil den forsøge at fortolke Single-label.co.us, som ligger uden for domænet contoso.co.us. Det er denne proces, der kaldes devolution.

Hvis værtsnavnet f.eks. er WPAD, kan en hacker, der konfigurerer WPAD.co.us, generere en skadelig fil af typen [Web Proxy Auto-Discovery](http://msdn.microsoft.com/en-us/library/aa384240\(vs.85\).aspx) til konfiguration af klientens proxy-indstillinger.

Microsoft udsendte [Sikkerhedsmeddelelse 971888](microsoft-security-advisory-971888.md) samt en tilknyttet opdatering med henblik på at give organisationer bedre kontrol over, hvordan Windows-klienter udfører DNS-devolution. Denne opdatering gør det muligt for en organisation at forhindre klienterne i at foretage overdragelse uden for organisationens grænser.

**Hvad kan tredjepartsudvikleren gøre for at tage hånd om videresendelse af rettigheder?**    
Tredjepartsudviklere bør overveje at implementere Udvidet beskyttelse til godkendelse ved at acceptere denne nye beskyttelsesmekanisme som beskrevet i [Microsoft-sikkerhedsmeddelelse 973811](microsoft-security-advisory-973811.md).

Yderligere oplysninger om, hvordan udviklere kan implementere denne mekanisme, findes i MSDN-artiklen "[Integreret Windows-godkendelse med Udvidet beskyttelse](http://msdn.microsoft.com/en-us/library/dd639324.aspx)".

**Hvad er a SPN (Service Principal Name)?**
Et SPN (Service Principal Name) er det navn, som en klient unikt identificeres med i forbindelse med et tjenestetilfælde. Hvis du installerer flere tjenestetilfælde på computere igennem et netværk, skal hvert tilfælde have sit eget SPN. Et givent servicetilfælde kan have flere SPN'er, hvis der er flere navne, som klienterne kan anvende til godkendelse. F.eks. kan et SPN altid indeholde navnet på den værtscomputer, hvorpå tjenestetilfældet kører, således at et servicetilfælde kan registrere et SPN for hvert navn eller alias tilhørende dets vært.

## Anbefalede forholdsregler

  - **Gennemse Microsoft-sikkerhedsmeddelelse** [**9738**](microsoft-security-advisory-973811.md) **11 ("Udvidet beskyttelse til Windows-godkendelse") og implementer de tilknyttede opdateringer **  
    Denne sikkerhedsmeddelelse annoncerer udgivelsen af ikke-sikkerhedsrelaterede opdateringer, som implementerer Udvidet beskyttelse til godkendelse. Denne funktion beskytter imod forsøg på viderestillede angreb.
  - **Gennemse Microsoft-sikkerhedsmeddelelse** [**971888**](microsoft-security-advisory-971888.md) **("Opdatering til DNS-devolution") **  
    Denne sikkerhedsmeddelelse annoncerer udgivelsen af en valgfri ikke-sikkerhedsrelateret opdatering, der lader systemadministratorer konfigurere DNS-devolution med større specificitet.
  - **Læs den Microsoft Knowledge Base-artikel, der er tilknyttet denne meddelelse **  
    **Kunder, som er interesseret i at vide mere om denne funktion, kan læse** [Microsoft Knowledge Base-artikel 974926](http://support.microsoft.com/kb/974926).
  - **Beskyt din computer **  
    **Vi anbefaler fortsat brugere** at følge vejledningen Beskyt din computer, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [Beskyt din computer](http://www.microsoft.com/protect/computer/default.mspx).
  - Brugere kan finde flere oplysninger om sikkerhed på internettet på [Microsoft Security Central](http://www.microsoft.com/security/default.mspx).
  - **Hold Windows opdateret **  
    **Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge** [Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

#### Omgåelser

Der eksisterer en række omgåelser, der kan hjælpe med at beskytte systemer imod rettighedsrefleksion eller videresendelse af rettigheder. Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### Bloker TCP-portene 139 og 445 med firewall'en

I tilfælde af angreb med rettighedsrefleksion vil indgående forbindelser, der anvender de videresendte rettigheder, efter al sandsynlighed være SMB- eller RPC-tjenester. Blokering af TCP-portene 139 og 445 med firewall'en hjælper med at beskytte de systemer, der ligger bag denne firewall, mod forsøg på at udnytte denne svaghed. Microsoft anbefaler at blokere al indgående, uopfordret kommunikation fra internettet for at bidrage til at forhindre angreb, der eventuelt bruger andre porte. Yderligere oplysninger om porte finder du i [TCP and UDP Port Assignments](http://go.microsoft.com/fwlink/?linkid=21312) (Tildeling af TCP- og UDP-porte).

**Virkning af omgåelsen:** Flere Windows-tjenester bruger de berørte porte. Blokering af tilslutning til portene kan medføre, at nogle programmer og tjenester ikke virker. Nogle af de programmer eller tjenester, der muligvis berøres af dette, er anført herunder:

  - Programmer, der bruger SMB (CIFS)
  - Programmer, der bruger mail-stik eller navngivne pipes (RPC over SMB)
  - Server (fil- og udskriftsdeling)
  - Gruppepolitik
  - Netlogon
  - DFS (Distributed File System)
  - Terminal Server-licens
  - Printerspooler
  - Computerbrowser
  - Remote Procedure Call (RPC) Locator
  - Faxtjeneste
  - Indekseringstjeneste
  - Performance Logs and Alerts
  - Systems Management Server
  - License Logging Service

#### Aktiver SMB-signing

Aktivering af SMB-signing forhindrer hackeren i at udføre kode i forbindelse med den bruger, der er logget på. SMB-signing tilvejebringer fælles og meddelelsesbaseret godkendelse ved at placere en digital signatur på hver SMB, og som derefter bekræftes af både klienten og serveren. Microsoft anbefaler brug af gruppepolitikker til konfiguration af SMB-signing.

Yderligere instruktioner om brug af gruppepolitikker til aktivering og deaktivering af SMB-signing for Microsoft Windows 2000, Windows XP og Windows Server 2003 findes under [Microsoft Knowledge Base-artikel 887429](http://support.microsoft.com/kb/887429). Instruktionerne i [Microsoft Knowledge Base-artiklen 887429](http://support.microsoft.com/kb/887429) til Windows XP og Windows Server 2003 er også gældende for Windows Vista og Windows Server 2008.

**Virkning af omgåelsen:** Brug af SMB-pakke-signing kan forringe ydelsen på filtjenestetransaktioner. Computere, der ikke har denne politik indstillet, vil ikke kunne kommunikere med computere, der ikke har pakke-signing aktiveret på klientsiden. Yderligere oplysninger om SMB-signing og potentielle påvirkninger findes i MSDN-artiklen [Microsoft-netværksserver: Signer kommunikation digitalt (altid)](http://technet.microsoft.com/en-us/library/cc786681.aspx).

### Other Information

**Ressourcer:**

  - Du kan komme med feedback ved at udfylde formularen på [Microsoft Hjælp og support: Kontakt os](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Security Support](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge webstedet [International Support](http://go.microsoft.com/fwlink/?linkid=21155).
  - [Microsoft TechNet Security](http://go.microsoft.com/fwlink/?linkid=21132) giver yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (8. december 2009): Meddelelse offentliggjort.

*Built at 2014-04-18T01:50:00Z-07:00*

