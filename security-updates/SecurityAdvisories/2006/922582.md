---
title: Microsoft Security Advisory 922582
TOCTitle: "922582"
ms:assetid: "922582"
ms:mtpsurl: https://technet.microsoft.com/da-DK/library/922582(v=Security.10)
ms:contentKeyID: 61223863
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 922582

## Opdatering til Windows

Offentliggjort: 12. september 2006

  
I dag annoncerer vi tilgængeligheden af en opdatering, som ikke løser en sikkerhedsrelateret sårbarhed, men som er meget vigtig for kunderne i forhold til at holde systemerne opdaterede. Opdateringen omhandler følgende problem:

Du modtager muligvis fejlkoden 0x80070002, når du forsøger at opdatere en computer, der kører på Microsoft Windows med et minifilterbaseret program installeret. Denne fejlkode kan forekomme, når der foretages en opdatering med et af følgende Microsoft-værktøjer:

  - Automatiske Opdateringer
  - Webstedet Windows Update
  - Webstedet Microsoft Update
  - Inventory Tool for Microsoft Updates (ITMU) for Microsoft Systems Management Server (SMS) 2003
  - Software Update Services (SUS) 1.0
  - Windows Server Update Services (WSUS) 2.0

I øjeblikket er File Server Resource Manager (FSRM) det eneste kendte minifilterbaserede program, der kan forårsage denne adfærd, og det findes kun i Windows Server 2003 R2. Mange virksomheder udvikler imidlertid minifilterbaserede programmer, der vil være tilgængelige i den nærmeste fremtid.

Vi opfordrer Windows-kunder til at gennemlæse og installere denne opdatering. Opdateringen tilbydes automatisk via Automatiske Opdateringer. Denne opdatering er udviklet mhp. at opnå en vellykket installation, selvom der er installeret en minifilterdriver, der forhindrer andre opdateringer i at blive installeret. Se [Microsoft Knowledge Base-artikel 922582](http://support.microsoft.com/kb/922582) for at få flere oplysninger om dette problem, herunder hyperlinks til at hente den tilgængelige, ikke-sikkerhedsrelaterede opdatering.

### Generelle oplysninger

## Oversigt

**Meddelelsens formål:** At oplyse og gøre opmærksom på tilstedeværelsen af en opdatering til løsning af dette problem.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs den pågældende Knowledge Base-artikel, og installer den relevante opdatering.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/922582">922582</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Microsoft Windows XP Service Pack 1 og Microsoft Windows XP Service Pack 2</td>
</tr>
<tr class="even">
<td>Microsoft Windows XP Professional x64 Edition</td>
</tr>
<tr class="odd">
<td>Microsoft Windows Server 2003 og Microsoft Windows Server 2003 Service Pack 1</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse oplyser om Microsoft Knowledge Base-artiklen og den tilknyttede opdatering. Opdateringen retter ikke en sikkerhedsmæssig sårbarhed, men er derimod en opdatering til den tilstand, som resulterer i fejlkoden 0x80070002. Denne fejlkode opstår ved opdatering af en computer, hvor der er et minifilterbaseret program installeret, vha. Automatiske Opdateringer, Windows Update, Microsoft Update, Systems Management Server, Software Update Services eller Windows Server Update Services. Denne opdatering berører den software, som nævnes i afsnittet Oversigt.

Yderligere oplysninger finder du i [Microsoft Knowledge Base-artiklen 922582](http://support.microsoft.com/kb/922582).

**Er det en sårbarhed, som kræver, at Microsoft udgiver en sikkerhedsopdatering?**  
Nej. Dette problem er ikke i sig selv en sikkerhedssårbarhed. Problemet berører computersystemets evne til at installere sikkerhedsopdateringer. Se [Microsoft Knowledge Base-artiklen 922582](http://support.microsoft.com/kb/922582) for at få flere oplysninger om dette problem, samt om hvordan opdateringen hentes.

**Hvad skyldes dette problem?**  
I nogle scenarier kan fejlkoden 0x80070002 opstå, hvis computeren kører et minifilterbaseret produkt, der anvender Microsoft Filter Manager-teknologi. Filter Manager kan returnere værdien STATUS\_OBJECT\_NAME\_NOT\_FOUND i stedet for værdien STATUS\_OBJECT\_PATH\_NOT\_FOUND. Det kan forårsage det problem, som er beskrevet i starten af meddelelsen.

Fejlkoden 0x80070002 kan skyldes andre ting. Se det næste ofte stillede spørgsmål for at få yderligere oplysninger, om hvordan du finder ud af, om du er berørt af dette problem.

**Hvordan ved jeg, om dette problem berører mig?**  
Du kan være berørt af dette problem, hvis din computer returnerer fejlkoden 0x80070002 ved forsøg på at opdatere med Automatiske Opdateringer, Windows Update, Microsoft Update, Systems Management Server, Software Update Services eller Windows Server Update Services. Din computer kører derudover et minifilterbaseret program.

Se [Microsoft Knowledge Base-artiklen 922582](http://support.microsoft.com/kb/922582) for at finde ud af, om du har et minifilter installeret.

**Bemærk\!** Vi anbefaler, at du installerer opdateringen, selvom du ikke har installeret nogen minifiltre, da vi forventer, at minifilterteknologien i stigende grad vil blive anvendt i nærmeste fremtid. Hvis du installerer opdateringen, er du sikker på, at du ikke bliver berørt af problemet, selvom du installerer et minifilterbaseret produkt i fremtiden.

**Hvad er Microsoft Filter Manager? Hvad er minifiltre?**  
Microsoft Filter Manager er en filsystem-filterdriver, som forenkler udviklingen af filterdrivere fra tredjepart. En filsystem-filterdriver opfanger anmodninger rettet mod et filsystem eller en anden filsystem-filterdriver. Ved at opfange anmodningen, inden den når sit mål, kan filterdriveren udvide eller erstatte funktionalitet, der stilles til rådighed af anmodningens oprindelige mål. Eksempler på filsystem-filterdrivere omfatter antivirusfiltre, backup-agenter og krypteringsprodukter. En filterdriver, der er udviklet til Filter Manager-modellen kaldes et minifilter. Besøg følgende [Microsoft-websted](http://go.microsoft.com/fwlink/?linkid=72993) for at få flere oplysninger om filsystem-filterdrivere.

**Berører dette problem ikke installationen af denne opdatering?**  
Denne opdatering installeres korrekt, selvom computeren allerede er berørt af problemet. Men det er muligt, at du ikke kan installere andre opdateringer, før du har installeret denne opdatering.

**Dette er en** ***sikkerheds-*** **meddelelse om en** ***ikke-sikkerhedsrelateret*** **opdatering. Er det ikke selvmodsigende?**  
Sikkerhedsmeddelelser omhandler sikkerhedsændringer, der ikke kræver en sikkerhedsbulletin, men som fortsat berører kundens overordnede sikkerhed. Sikkerhedsopdateringer er en måde, hvorpå Microsoft kan formidle sikkerhedsrelaterede oplysninger til kunder om problemer, der muligvis ikke er klassificeret som sårbarheder, og som muligvis ikke kræver en sikkerhedsbulletin, eller oplysninger om problemer, der ikke er udsendt en sikkerhedsbulletin om. I dette tilfælde kommunikerer vi, at der findes en opdatering, som berører dine muligheder for at *gennemføre* efterfølgende opdateringer, herunder sikkerhedsopdateringer. Denne meddelelse omhandler derfor ikke en bestemt sikkerhedsrelateret sårbarhed, men derimod den overordnede sikkerhed.

## Anbefalede forholdsregler

**Læs den Microsoft Knowledge Base-artikel, der er tilknyttet denne meddelelse**

Vi opfordrer brugerne til at installere denne opdatering. Kunder, som er interesseret i at vide mere om opdateringen, kan læse [Microsoft Knowledge Base-artiklen 922582](http://support.microsoft.com/kb/922582).

Hvis du ønsker yderligere oplysninger om den terminologi, der anvendes i denne meddelelse, f.eks. *opdatering*, kan du læse [Microsoft Knowledge Base-artiklen 824684](http://support.microsoft.com/kb/824684).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Du kan få oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Sikkerhed](http://www.microsoft.com/danmark/technet/sikkerhed/default.mspx) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 12\. september 2006: Meddelelse offentliggjort

*Built at 2014-04-18T01:50:00Z-07:00*

