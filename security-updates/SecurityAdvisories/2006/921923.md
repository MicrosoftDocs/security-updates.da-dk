---
title: Microsoft Security Advisory 921923
TOCTitle: "921923"
ms:assetid: "921923"
ms:mtpsurl: https://technet.microsoft.com/da-DK/library/921923(v=Security.10)
ms:contentKeyID: 61223861
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 921923

## Proof of concept-kode, der berører Remote Access Connection Manager-tjenesten, offentliggjort

Offentliggjort: 23. juni 2006

Microsoft er opmærksom på, at der er blevet offentliggjort en detaljeret exploit-kode på internettet til den sårbarhed, der løses med Microsofts sikkerhedsbulletin [MS06-025](http://technet.microsoft.com/security/bulletin/ms06-025). Microsoft har i øjeblikket ikke kendskab til aktive angreb, der anvender denne exploit-kode, eller til at brugerne påvirkes. Microsoft overvåger imidlertid aktivt situationen for at holde brugerne opdateret og for om nødvendigt at vejlede brugerne.  
  
Vores undersøgelse af denne exploit-kode har bekræftet, at den ikke berører brugere, som har installeret de opdateringer, der fremgår af [MS06-025](http://technet.microsoft.com/security/bulletin/ms06-025), på deres computere.  Microsoft anbefaler fortsat brugerne at anvende opdateringerne på de berørte produkter ved at aktivere funktionen Automatiske Opdateringer i Windows.  
  
Microsoft er skuffet over, at visse forskere i sikkerhed har brudt den almindeligt accepterede branchepraksis om at tilbageholde sårbarhedsmæssige data så tæt på en udgivelse af en opdatering og over, at de har offentliggjort exploit-kode, hvilket kan skade computerbrugere. Vi opfordrer fortsat forskere i sikkerhed til at offentliggøre oplysninger om sårbarheder på ansvarlig vis og til at give brugerne tid til at implementere opdateringerne, så forbryderne ikke modtager hjælp i deres forsøg på at udnytte softwaresårbarheder

Forebyggende faktorer:

  - Brugere, som har installeret sikkerhedsopdateringen [MS06-025](http://technet.microsoft.com/security/bulletin/ms06-025), er ikke berørt af denne sårbarhed.
  - Windows 2000-systemer er mest udsat for denne sårbarhed. Kunder, der kører Windows 2000, skal implementere [MS06-025](http://technet.microsoft.com/security/bulletin/ms06-025) så hurtigt som muligt eller deaktivere RASMAN-tjenesten.
  - På systemer med Windows XP Service Pack 2, Windows Server 2003 og Windows Server 2003 Service Pack 1 skal hackeren have gyldige logonoplysninger for at kunne udnytte sårbarheden.
  - Problemet berører ikke Windows 98, Windows 98 SE og Windows Millennium Edition.

### Generelle oplysninger

## Oversigt

**Meddelelsens formål:** Meddelelse om, at en sikkerhedsopdatering, som kan beskytte mod denne mulige trussel, er tilgængelig.

**Meddelelsens status:** Da dette problem allerede er blevet løst i forbindelse med sikkerhedsbulletin [MS06-025](http://technet.microsoft.com/security/bulletin/ms06-025), kræves der ingen yderligere opdatering.

**Anbefaling:** Installer sikkerhedsopdatering [MS06-025](http://technet.microsoft.com/security/bulletin/ms06-025), som kan være med til at beskytte mod denne sårbarhed.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>CVE-reference</strong></td>
<td><a href="http://www.cve.mitre.org/cgi-bin/cvename.cgi?name=cve-2006-2370">CVE-2006-2370</a></td>
</tr>
<tr class="even">
<td></td>
<td><a href="http://www.cve.mitre.org/cgi-bin/cvename.cgi?name=cve-2006-2371">CVE-2006-2371</a></td>
</tr>
<tr class="odd">
<td><strong>Sikkerhedsbulletin</strong></td>
<td><a href="http://technet.microsoft.com/security/bulletin/ms06-025">MS06-025</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td></td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Microsoft Windows XP Service Pack 1 og Microsoft Windows XP Service Pack 2</td>
</tr>
<tr class="even">
<td>Microsoft Windows XP Professional x64 Edition</td>
</tr>
<tr class="odd">
<td>Microsoft Windows Server 2003 og Microsoft Windows Server 2003 Service Pack 1</td>
</tr>
<tr class="even">
<td>Microsoft Windows Server 2003 til Itanium-baserede systemer og Microsoft Windows Server 2003 med SP1til Itanium-baserede systemer</td>
</tr>
<tr class="odd">
<td>Microsoft Windows Server 2003 x64 Edition</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft har kendskab til offentliggørelserne af exploit-kode, som retter sig mod de sårbarheder, der er identificeret i Microsoft-sikkerhedsopdatering [MS06-025](http://technet.microsoft.com/security/bulletin/ms06-025). Det berører den software, som fremgår af afsnittet Oversigt

**Er det en sårbarhed, som kræver, at Microsoft udgiver en sikkerhedsopdatering?**  
Nej. Brugere, som har installeret sikkerhedsopdateringen [MS06-025](http://technet.microsoft.com/security/bulletin/ms06-025), er ikke berørt af denne sårbarhed. Ingen yderligere opdatering er nødvendig.

**Hvad er årsagen til truslen?**  
En ikke-markeret buffer i Routing- og Remote Access-teknologier, der især berører RASMAN (Remote Access Connection Manager-tjenesten)

**Hvad gør funktionen?**  
Remote Access Connection Manager er en tjeneste, der håndterer detaljerne omkring oprettelse af forbindelse til fjernserveren. Denne tjeneste giver også klienten statusoplysninger under oprettelsen af forbindelsen. Remote Access Connection Manager starter automatisk, når et program indlæser RASAPI32.DLL

**Hvad kan en hacker bruge funktionen til?**  
En hacker, som har held til at udnytte denne sårbarhed, kan få fuld kontrol over det berørte system.

**Er der kendskab til problemer med installeringen af Microsoft-sikkerhedsopdatering MS06-025, som beskytter mod denne trussel?**  
[Microsofts Knowledge Base-artikel 911280](http://support.microsoft.com/kb/911280) dokumenterer de problemer, som der er kendskab til at brugerne kan opleve, når de installerer sikkerhedsopdateringen. Kun de brugere, der anvender opkaldsforbindelser, hvor der bruges scripts, som konfigurerer deres enheder til paritet, stopbit eller databit eller et terminalvindue efter at forbindelsen er oprettet, eller opkaldsscripting, berøres af de problemer, der er identificeret i KB-artiklen. Hvis brugerne ikke anvender nogen af de identificerede opkaldsscenarier, opfordres de til at installere opdateringen med det samme.

## Anbefalede forholdsregler

Hvis du har installeret den opdatering, der blev udsendt med sikkerhedsbulletin [MS06-025](http://technet.microsoft.com/security/bulletin/ms06-025), er du allerede beskyttet mod det angreb, som er identificeret i den offentliggjorte proof of concept-kode. Hvis du ikke har installeret opdateringen eller er berørt af nogle af de scenarier, som er identificeret i [Microsofts Knowledge Base-artikel 911280](http://support.microsoft.com/kb/911280), opfordres du til at deaktivere Remote Access Connection Manager-tjenesten.

  - **Deaktiver Remote Access Connection Manager-tjenesten**
    
    Deaktivering af Remote Access Connection Manager-tjenesten vil være med til at beskytte det berørte system mod forsøg på at udnytte denne sårbarhed. Følg denne fremgangsmåde for at deaktivere RASMAN-tjenesten (Remote Access Connection Manager):
    
    1.  Klik på **Start**, og klik derefter på **Kontrolpanel** .Alternativt kan du pege på **Indstillinger** og derefter klikke på **Kontrolpanel**.
    2.  Dobbeltklik på **Administration**.
    3.  Dobbeltklik på **Tjenester**.
    4.  Dobbeltklik på **Remote Access Connection Manager**
    5.  Klik på **Deaktiveret** i listen **Starttype**.
    6.  Klik på **Stop**, og klik derefter på **OK**.
    
    Du kan også stoppe og deaktivere RASMAN-tjenesten (Remote Access Connection Manager) ved at bruge følgende kommando i kommandoprompten:
    
    `sc stop rasman & sc config rasman start= disabled`
    
    **Virkning af omgåelsen:** Hvis du deaktiverer Remote Access Connection Manager-tjenesten, kan du ikke tilbyde routing-tjenester til andre værter i LAN- og WAN-miljøer. Vi anbefaler derfor kun denne omgåelse på systemer, der ikke kræver brug af RASMAN til fjernadgang og -routing.

  - **Bloker følgende i firewallen:**
    
      - UDP-port 134, 137, 138 og 445 samt TCP-port 135, 139, 445 og 593
      - Al uopfordret indgående trafik på porte, der er større end 1024.
      - Enhver anden specifikt konfigureret RPC-port
    
    Disse porte bruges til at oprette en forbindelse med RPC. Når disse porte blokeres i firewallen, beskyttes systemer, der befinder sig bag denne firewall, mod forsøg på at udnytte denne sårbarhed. Du bør også blokere enhver anden specielt konfigureret RPC-port på fjernmaskinen. Vi anbefaler brugerne at blokere al indgående, uopfordret kommunikation fra internettet for at forhindre angreb, der eventuelt bruger andre porte. Yderligere oplysninger om porte, der bruges af RPC, findes på følgende [websted](http://go.microsoft.com/fwlink/?linkid=21312).

  - **Hvis du vil være med til at beskytte dig mod netværksbaserede forsøg på at udnytte denne sårbarhed, kan du bruge en personlig firewall, f.eks.** [**Firewall til Internetforbindelse**](http://go.microsoft.com/fwlink/?linkid=33335) **, som følger med Windows XP og Windows Server 2003.**
    
    Funktionen Firewall til Internetforbindelse er i Windows XP og Windows Server 2003 som standard med til at beskytte din internetforbindelse ved at blokere indgående trafik, du ikke selv har anmodet om. Vi anbefaler, at du blokerer al indgående kommunikation fra internettet, som du ikke selv har anmodet om. I Windows XP Service Pack 2 hedder denne funktion Windows Firewall.
    
    Du aktiverer funktionen Firewall til Internetforbindelse ved hjælp af guiden Netværksinstallation... og ved at følge disse trin:
    
    1.  Klik på **Start**, og klik derefter på **Kontrolpanel**.
    2.  Klik på **Netværks- og Internetforbindelser** i standardkategorivisningen, og klik derefter på **Opret eller skift indstillinger for hjemmenetværket eller et mindre kontornetværk**. Funktionen Firewall til internetforbindelse aktiveres, når der vælges en konfiguration i guiden Netværksinstallation…, der angiver, at systemet er sluttet direkte til internettet.
    
    Gør følgende for manuelt at konfigurere Firewall til internetforbindelse:
    
    1.  Klik på **Start**, og klik derefter på **Kontrolpanel**.
    2.  Klik på **Netværks- og internetforbindelser** i standardkategorivisningen, og klik derefter på **Netværksforbindelser**.
    3.  Højreklik på den forbindelse, for hvilken du vil aktivere Firewall til internetforbindelse, og klik derefter på **Egenskaber**.
    4.  Klik på fanen **Avanceret**.
    5.  Marker afkrydsningsfeltet **Beskyt computeren og netværket ved at begrænse eller forhindre adgang til denne computer fra Internettet**, og klik derefter på **OK**.
    
    **Bemærk\!** Hvis du vil aktivere visse programmer og tjenester, der kommunikerer gennem firewallen, skal du klikke på **Indstillinger** under fanen **Avanceret** og derefter vælge de nødvendige programmer, protokoller og tjenester.

  - Kunder, der mener, at de er blevet angrebet, bør kontakte de nationale politimyndigheder.

  - Support i forbindelse med sikkerhedsopdateringer eller virus er gratis. Internationale kunder kan få support ved at bruge en af de metoder, der er vises på [webstedet Security Help and Support for Home Users](http://support.microsoft.com/security).  
      
    Alle brugere bør anvende de sidste sikkerhedsopdateringer, der er udsendt af Microsoft for at sikre, at deres systemer er beskyttet mod forsøgt udnyttelse. Brugere, som har aktiveret Automatiske Opdateringer, modtager automatisk alle Windows-opdateringer. Yderligere oplysninger om sikkerhedsopdateringer finder du på [Microsofts hjemmeside for sikkerhed](http://www.microsoft.com/technet/security/advisory/danmark/sikkerhed/default.mspx).

  - Brugere kan finde yderligere oplysninger om sikkerhed på internettet på [Microsofts hjemmeside for sikkerhed](http://www.microsoft.com/danmark/sikkerhed/default.mspx).

  - **Hold Windows opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [webstedet Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske Opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Du kan få yderligere oplysninger om, hvordan du kontakter Microsoft angående support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Sikkerhed](http://www.microsoft.com/danmark/technet/sikkerhed/default.mspx) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 23\. juni 2006, meddelelse offentliggjort

*Built at 2014-04-18T01:50:00Z-07:00*

