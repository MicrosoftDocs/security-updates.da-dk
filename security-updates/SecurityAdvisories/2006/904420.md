---
title: Microsoft Security Advisory 904420
TOCTitle: "904420"
ms:assetid: "904420"
ms:mtpsurl: https://technet.microsoft.com/da-DK/library/904420(v=Security.10)
ms:contentKeyID: 61223848
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 904420

## Win32/Mywife.E@mm

Offentliggjort: 30. januar 2006 | Opdateret: 1. februar 2006

Microsoft ønsker at informere brugerne om den variant af Mywife masse-mail-malwaren, som kaldes Win32/Mywife.E@mm. Masse-mail-malwaren forsøger ved manipulation at lokke brugeren til at åbne en vedhæftet fil i en e-mail. Hvis modtageren åbner den vedhæftede fil, sender malwaren sig selv til alle kontakter i systemets adressekartotek. Malwaren kan også spredes via skrivbare netværksshares på systemer, hvor der ikke angives administratoradgangskode.

Kunder, der bruger Windows XP Service Pack 1, Windows XP Service Pack 2, Windows Server 2003 eller Windows Server 2003 Service Pack 1 har mindre risiko for at blive angrebet af denne malware. Hvis der ikke er angivet en adgangskode til en konto, er kontoen ikke gyldig som legitimation til netværket. I et miljø hvor du kan garantere fysisk sikkerhed, hvor du ikke benytter din konto via netværket, og hvor du bruger Windows XP eller Windows Server 2003, er en tom adgangskode bedre end en svag adgangskode. Tomme adgangskoder kan som standard kun anvendes lokalt i Windows XP og Windows Server 2003.

Hos brugere, som anvender den nyeste og opdaterede antivirussoftware, er risikoen for at deres systemer bliver inficeret med Win32/Mywife.E@mm reduceret. Brugerne bør få dette bekræftet hos forhandleren af antivirussoftware. Antivirusforhandlere bruger forskellige navne til denne malware, men CME (Common Malware Enumeration) har tildelt den navnet ID CME-24.

På systemer, som er inficeret med Win32/Mywife@E.mm, er malwaren beregnet til permanent at beskadige en række filer af almindelige dokumentformater på den 3. dag i hver måned. 3. februar 2006 er den dag, det forventes, at denne malware første gang vil beskadige indholdet i filer med et bestemt dokumentformat. Malwaren ændrer eller sletter også filer og registreringsdatabasenøgler, som vedrører bestemte sikkerhedsprogrammer til computeren. Det forhindrer disse programmer i at starte, når Windows åbnes. Yderligere oplysninger finder du i Microsofts virusleksikon, [Microsoft Virus Encyclopedia](http://www.microsoft.com/security/encyclopedia/details.aspx?name=win32/mywife.e@mm).

Ligesom de aktuelt kendte varianter af Mywife-malwaren benytter denne variant sig ikke af en sårbarhed, men er afhængig af, at brugeren åbner en vedhæftet fil, der er inficeret. Malwaren forsøger også at scanne netværket for systemer, som den kan oprette forbindelse til og inficere. Dette sker i brugerens kontekst. Hvis malwaren ikke kan oprette forbindelse til noget system, forsøger den igen ved at logge på med brugernavnet "Administrator" og undlade at angive en adgangskode.

Brugere, som mener, at deres systemer er inficeret med Mywife, eller som ikke er sikre på, om deres systemer er inficerede, skal kontakte deres forhandler af antivirussoftware. Alternativt kan brugerne vælge "Protection Scan" på webstedet [Windows Live Safety Center Beta](http://safety.live.com/) for at sikre, at deres system ikke er inficeret. Derudover findes [Windows OneCare Live Beta](http://www.windowsonecare.com/) til engelsksprogede systemer, som søger efter og beskytter mod Mywife og alle kendte varianter af denne malware.

Yderligere oplysninger om Mywife, der kan hjælpe dig med at finde ud af, om dit system er blevet inficeret af malwaren, samt instruktioner til, hvordan du skal reparere dit system, hvis det er blevet inficeret, finder du i Microsofts virusleksikon – [Microsoft Virus Encyclopedia](http://www.microsoft.com/security/encyclopedia/details.aspx?name=win32/mywife.e@mm). Henvisninger til Microsofts virusleksikon finder du i afsnittet "Oversigt". Vi anbefaler fortsat brugerne at være forsigtige med ukendte vedhæftede filer og at følge vores Beskyt din computer-vejledningen, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på webstedet [Beskyt din computer](http://www.microsoft.com/athome/security/protect/windowsxpsp2/default.mspx).

### Generelle oplysninger

## Oversigt

**Meddelelsens formål:** At informere brugerne om malwaren Win32/Mywife.E@mm, som angriber systemer, der kører Microsoft Windows.

**Meddelelsens status:** Meddelelse offentliggjort

**Anbefaling:** Gennemse de anbefalede forholdsregler, scan efter inficerede systemer, og rens inficerede systemer.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Virus Encyclopedia</strong></td>
<td style="border:1px solid black;"><a href="http://www.microsoft.com/security/encyclopedia/details.aspx?name=win32/mywife.e@mm">Win32/Mywife.E@mm</a></td>
</tr>
<tr class="even">
<td style="border:1px solid black;"><strong>Windows OneCare</strong></td>
<td style="border:1px solid black;"><a href="http://www.windowsonecare.com/" class="uri">http://www.windowsonecare.com/</a></td>
</tr>
<tr class="odd">
<td style="border:1px solid black;"><strong>Windows Live SafetyCenter Beta</strong></td>
<td style="border:1px solid black;"><a href="http://safety.live.com/" class="uri">http://safety.live.com/</a></td>
</tr>
<tr class="even">
<td style="border:1px solid black;"><strong>CME-reference</strong></td>
<td style="border:1px solid black;"><a href="http://cme.mitre.org/data/list.html">CME-24</a></td>
</tr>
</tbody>
</table>


Denne meddelelse omhandler følgende programmer:

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Microsoft Windows XP Service Pack 1</td>
</tr>
<tr class="even">
<td style="border:1px solid black;">Microsoft Windows XP Service Pack 2</td>
</tr>
<tr class="odd">
<td style="border:1px solid black;">Microsoft Windows XP Professional x64 Edition</td>
</tr>
<tr class="even">
<td style="border:1px solid black;">Microsoft Windows Server 2003</td>
</tr>
<tr class="odd">
<td style="border:1px solid black;">Microsoft Windows Server 2003 til Itanium-baserede systemer</td>
</tr>
<tr class="even">
<td style="border:1px solid black;">Microsoft Windows Server 2003 Service Pack 1</td>
</tr>
<tr class="odd">
<td style="border:1px solid black;">Microsoft Windows Server 2003 med SP1 til Itanium-baserede systemer</td>
</tr>
<tr class="even">
<td style="border:1px solid black;">Microsoft Windows Server 2003 x64 Edition</td>
</tr>
<tr class="odd">
<td style="border:1px solid black;">Microsoft Windows 98, Microsoft Windows 98 – 2. udgave og Microsoft Windows Millennium Edition (ME)</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
At informere brugerne om malwaren Mywife, der berører Windows-baserede computere, samt at beskrive de skridt, som brugerne kan tage for at undgå eller afhjælpe en mulig infektion.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Det er ikke en sårbarhed. Denne meddelelse udsendes for at give yderligere oplysninger til de brugere, hvis systemer muligvis er blevet inficeret med malwaren Mywife.

**Hvad er de potentielle skader?**  

På den 3. dag i hver måned, første gang fredag d. 3. februar, nulstiller denne malware indholdet i filer med bestemte filtypenavne. Den søger efter filer på harddisken med nedenstående filtypenavne og erstatter deres indhold med "DATA Error \[47 0F 94 93 F4 K5\]":

  - .doc
  - .xls
  - .mdb
  - .mde
  - .ppt
  - .pps
  - .zip
  - .rar
  - .pdf
  - .psd
  - .dmp

Yderligere oplysninger finder du i Microsofts virusleksikon, [Microsoft Virus Encyclopedia](http://www.microsoft.com/security/encyclopedia/details.aspx?name=win32/mywife.e@mm).

**Nogle kilder angiver, at flere millioner computere er inficerede. Hvordan bedømmer Microsoft infektionens omfang?**  

Vores analyse har fastslået, at der er blevet manipuleret med webtælleren. De data, som webtælleren angiver, er ikke en troværdig indikation af infektionens omfang eller af det samlede antal inficerede computere. Vi bruger i stedet vores partnere i branchen samt vores egne interne data til at måle effekten for vores brugere. Disse oplysninger har vist, at angrebet er ganske begrænset og ikke løber op i flere millioner denne gang.

**Kan min antivirussoftware beskytte mig mod denne malware?**  
Nedenstående medlemmer af [Virus Information Alliance](http://www.microsoft.com/technet/security/alerts/info/via.mspx) har tilkendegivet, at deres antivirussoftware yder beskyttelse mod Mywife-malwaren.

<table style="border:1px solid black;">
<tbody>
<tr class="odd">
<td style="border:1px solid black;"><a href="http://www.aladdin.com/home/csrt/valerts2.asp?virus_no=22035http://www.aladdin.com/">Aladdin</a></td>
</tr>
<tr class="even">
<td style="border:1px solid black;"><a href="http://www3.ca.com/securityadvisor/virusinfo/virus.aspx?id=40223">Computer Associates</a></td>
</tr>
<tr class="odd">
<td style="border:1px solid black;"><a href="http://www.f-secure.com/v-descs/nyxem_e.shtml">F-secure</a></td>
</tr>
<tr class="even">
<td style="border:1px solid black;"><a href="http://www.viruslist.com/en/viruses/encyclopedia?virusid=109064">Kaspersky</a></td>
</tr>
<tr class="odd">
<td style="border:1px solid black;"><a href="http://vil.nai.com/vil/content/v_138065.htm">McAfee</a></td>
</tr>
<tr class="even">
<td style="border:1px solid black;"><a href="http://www.norman.com">Norman</a></td>
</tr>
<tr class="odd">
<td style="border:1px solid black;"><a href="http://www.pandasoftware.com/virus_info/encyclopedia/overview.aspx?idvirus=51917">Panda</a></td>
</tr>
<tr class="even">
<td style="border:1px solid black;"><a href="http://securityresponse.symantec.com/avcenter/venc/data/w32.blackmal.e@mm.html">Symantec</a></td>
</tr>
<tr class="odd">
<td style="border:1px solid black;"><a href="http://www.trendmicro.com/vinfo/virusencyclo/default5.asp?vname=worm_grew.a">Trend Micro</a></td>
</tr>
<tr class="even">
<td style="border:1px solid black;"><a href="http://www.eset.com/">ESET</a></td>
</tr>
<tr class="odd">
<td style="border:1px solid black;"><a href="http://www.sophos.com/virusinfo/analyses/w32nyxemd.html">Sophos</a></td>
</tr>
</tbody>
</table>


## Anbefalede forholdsregler

  - **Brug opdateret antivirussoftware**
    
    De fleste typer antivirussoftware kan spore og forebygge infektion med kendte ondsindede softwaretyper. Du bør altid køre antivirussoftware, som automatisk bliver opdateret med de nyeste signaturfiler, så du er beskyttet mod infektion. Hvis du ikke allerede har et antivirusprogram installeret, kan du købe et hos flere forskellige virksomheder. Yderligere oplysninger findes på følgende websted: <http://www.microsoft.com/athome/security/downloads/default.mspx>

  - **Vær forsigtig med ukendte vedhæftede filer**
    
    Tænk dig om, inden du åbner ukendte vedhæftede filer i en e-mail, også selv om du kender afsenderen. Hvis du ikke kan få bekræftet hos afsenderen, at meddelelsen er gyldig, og at den vedhæftede fil er sikker, skal du straks slette meddelelsen. Derefter skal du køre et opdateret antivirusprogram for at kontrollere, om din computer er inficeret med virus.

  - **Brug effektive adgangskoder**
    
    Effektive adgangskoder til alle brugerkonti med rettigheder, herunder administratorkontoen, er med til at forhindre denne malwares forsøg på at sprede sig gennem netværksshares.
    
    **Bemærk\!** I et miljø hvor du kan garantere fysisk sikkerhed, hvor du ikke benytter din konto via netværket, og hvor du bruger Windows XP eller Windows Server 2003, er en tom adgangskode bedre end en svag adgangskode. Tomme adgangskoder kan som standard kun anvendes lokalt i Windows XP Service Pack 1, Windows XP Service Pack 2, Windows Server 2003 og Windows Server 2003 Service Pack 1. Hvis der ikke angives adgangskode til en konto, er kontoen ikke gyldig som legitimation til netværket. Yderligere oplysninger finder du i [produktdokumentationen](http://www.microsoft.com/technet/prodtechnol/winxppro/evaluate/xpsec.mspx)

  - **Beskyt din computer**
    
    Vi anbefaler fortsat brugerne at følge vores Beskyt din computer-vejledning, der omhandler aktivering af firewall, download af softwareopdateringer og installation af antivirussoftware. Brugere kan få mere at vide om disse trin på webstedet [Beskyt din computer](http://www.microsoft.com/protect).

  - Brugere kan finde yderligere oplysninger om sikkerhed på internettet på [Microsofts hjemmeside for sikkerhed](http://www.microsoft.com/security).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 30\. januar 2006: Meddelelse offentliggjort
  - 1\. februar 2006: Yderligere oplysninger om begrænsningsfunktionaliteten for tomme adgangskoder i Windows XP Service Pack 1, Windows XP Service Pack 2, Windows Server 2003 og Windows Server 2003 Service Pack 1. Nyt link til Sophos, medlem af Virus Information Alliance.

*Built at 2014-04-18T01:50:00Z-07:00*

