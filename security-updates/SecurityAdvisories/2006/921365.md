---
title: Microsoft Security Advisory 921365
TOCTitle: "921365"
ms:assetid: "921365"
ms:mtpsurl: https://technet.microsoft.com/da-DK/library/921365(v=Security.10)
ms:contentKeyID: 61223860
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 921365

## Sårbarhed i Excel kan give mulighed for fjernudførelse af kode

Offentliggjort: 19. juni 2006 | Opdateret: 21. juni 2006

Microsoft undersøger nye rapporteringer om begrænsede "zero-day"-angreb, der udnytter en sårbarhed i Microsoft Excel 2003, Excel Viewer 2003, Excel 2002, Excel 2000, Microsoft Excel 2004 til Mac og Microsoft Excel v. X til Mac. For at dette angreb kan udføres, skal en bruger først åbne en skadelig Excel-fil, som er vedhæftet en e-mail, eller som vedkommende har modtaget på anden måde fra en hacker.

Brugerne skal gøre det til en vane altid at udvise stor forsigtighed, når de åbner uopfordrede vedhæftede filer fra både kendte og ukendte kilder. Microsoft har i dag tilføjet en identifikationsfunktion til [Windows Live Safety Center](http://safety.live.com/), som giver opdateret fjernelse af skadelig software, som forsøger at udnytte denne sårbarhed.

Microsoft deler også aktivt oplysninger med partnere ved Microsoft Security Response Alliance, så deres registreringer kan være opdateret i forbindelse med vejledning og fjernelse af angreb.

Du kan få support fra din lokale Microsoft-afdeling. Support i forbindelse med sikkerhedsopdateringer er gratis. Du kan få yderligere oplysninger om, hvordan du kontakter Microsoft angående support, ved at besøge webstedet [International Support](http://go.microsoft.com/fwlink/?linkid=21155).

Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette kan bl.a. omfatte en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.

### Generelle oplysninger

## Oversigt

**Meddelelsens formål:** At orientere brugerne om den offentliggjorte sårbarhed. Yderligere oplysninger finder du i afsnittet Omgåelser og afhjælpninger og Anbefalede forholdsregler i sikkerhedsmeddelelsen.

**Meddelelsens status:** Problem bekræftet. Sikkerhedsopdatering er planlagt.

**Anbefaling:** Du må ikke åbne eller gemme Microsoft Excel-filer, som du modtager fra en afsender, du ikke har tillid til, eller som modtages uventet fra kilder, du har tillid til. Denne sårbarhed kan udnyttes, når en bruger åbner en fil.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>CVE-reference</strong></td>
<td style="border:1px solid black;">CVE-2006-3059</td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Microsoft Excel 2003</td>
</tr>
<tr class="odd">
<td style="border:1px solid black;">Microsoft Excel Viewer 2003</td>
</tr>
<tr class="even">
<td style="border:1px solid black;">Microsoft Excel 2002</td>
</tr>
<tr class="odd">
<td style="border:1px solid black;">Microsoft Excel 2000</td>
</tr>
<tr class="even">
<td style="border:1px solid black;">Microsoft Excel 2004 til Mac</td>
</tr>
<tr class="odd">
<td style="border:1px solid black;">Microsoft Excel v. X til Mac</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er opmærksom på en ny rapport om en sårbarhed, der berører Microsoft Excel, som er en komponent i Microsoft Office. Denne sårbarhed berører den software, som findes i afsnittet Oversigt.

**Er det en sårbarhed, som kræver, at Microsoft udgiver en sikkerhedsopdatering?**  
Microsoft er ved at færdiggøre udviklingen af en sikkerhedsopdatering til Microsoft Excel, der har til formål at løse problemerne med denne sårbarhed.

**Hvad er årsagen til sårbarheden?**  
Der er en forkert hukommelsesvalidering i Microsoft Excel.

**Hvordan kan en hacker udnytte sårbarheden?**  
I et webbaseret angrebsscenarie skal hackeren hoste et websted, der indeholder en Excel-fil, som bruges til at forsøge at udnytte disse sårbarheder. En hacker kan ikke tvinge brugere til at besøge et ondsindet websted. Hackeren skal i stedet overtale dem til at besøge webstedet, hvilket typisk sker ved at få dem til at klikke på et hyperlink, der fører dem til hackerens websted.  
  
I et e-mail-hackerscenarie kan en hacker udnytte sårbarheden ved at sende et særligt udformet fil til brugeren og overtale brugeren til at åbne filen.

**Hvilke versioner af Microsoft Office Excel vedrører denne meddelelse?**  
Denne meddelelse omhandler Microsoft Excel 2003, Excel Viewer 2003, Excel 2002, Excel 2000, Microsoft Excel 2004 til Mac og Microsoft Excel v. X til Mac.

## Forebyggende faktorer i forbindelse med fjernudførelse af kode ved sårbarhed i Microsoft Excel:

  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigureret til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.
  - I Excel 2002 og Excel 2003 kunne sårbarheden ikke udnyttes automatisk via e-mail. Hvis et angreb skal lykkes, skal en bruger godkende en meddelelse, hvor det bekræftes, at brugeren **åbner**, **gemmer** eller **annullerer** den vedhæftede fil, som blev sendt med en e-mail, før angrebet kan udføres.
  - Denne sårbarhed kunne ikke udnyttes automatisk i et webbaseret angrebsscenarie. En hacker skulle hoste et websted, der indeholdt en Office-fil, som blev brugt i forsøget på at udnytte denne sårbarhed. En hacker kan ikke tvinge brugere til at besøge et ondsindet websted. Hackeren skal i stedet overtale dem til at besøge webstedet, hvilket typisk sker ved at få dem til at klikke på et hyperlink, der fører dem til hackerens websted.

**Bemærk\!** Excel 2000 beder ikke brugeren om at **åbne**, **gemme** eller **annullere**, før et dokument åbnes.

## Omgåelser i forbindelse med fjernudførelse af kode ved sårbarhed i Microsoft Excel:

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

#### I Excel 2003 kan du undgå Excel Repair-tilstanden ved at ændre adgangskontrollisterne (ACL) til registreringsdatabasenøglen Excel Resiliency

Denne sårbarhed udnyttes, når Excel går i reparationstilstand. Når Excel forhindres i at gå i reparationstilstand, blokeres sårbarheden, så den ikke kan udnyttes i Excel 2003. For at forhindre Excel i at gå i reparationstilstand skal du ændre indstillingerne for adgangskontrollisterne (ACL) ved hjælp af registreringsdatabaseeditoren eller gruppepolitik, så alle brugerkonti forhindres i at få adgang til registreringsdatabasenøglen. For at gøre dette manuelt skal du følge disse trin:

**Bemærk\!** Forkert brug af registreringsdatabaseeditoren kan forårsage alvorlige problemer, der kan betyde, at du er nødt til at geninstallere operativsystemet. Microsoft kan ikke garantere, at problemer, der stammer fra forkert brug af Registreringsdatabaseeditor, kan løses. Brug af Registreringsdatabaseeditor sker på eget ansvar. Oplysninger om, hvordan du redigerer registreringsdatabasen, finder du i Hjælp-emnet "Ændre nøgler og værdier" i registreringseditoren (Regedit.exe) eller i Hjælp-emnerne om tilføjelse og sletning af oplysninger i registreringen og om redigering af registreringsdata i Regedt32.exe.

2 **Bemærk\!** Du anbefales at sikkerhedskopiere registreringsdatabasen, før du redigerer den.

**Til Windows 2000**

**Bemærk\!** Noter de tilladelser, der er angivet i dialogboksen, så du kan gendanne dem til deres oprindelige værdier på et senere tidspunkt

1.  Klik på **Start**, klik på **Kør**, skriv **regedt32**, og klik derefter på **OK**.
2.  Udvid **HKEY\_CURRENT\_USER**, udvid **Software,** udvid **Microsoft**, udvid **Office**, udvid **11.0**, udvid **Excel**, og klik derefter på **Tolerance**. Hvis nøglen ikke eksisterer, skal du oprette den.
3.  Marker denne nøgle, og klik derefter på **Sikkerhed**, og klik derefter på **Tilladelser**.
4.  Klik for at rydde afkrydsningsfeltet **Allow Inheritable Permissions from the parent to propagate to this object**. Du bliver bedt om at klikke på **Kopier**, **Fjern** eller **Annuller**. Klik på **Fjern**, og klik derefter på **OK**.
5.  Du modtager en meddelelse, der angiver, at ingen vil få adgang til denne registreringsdatabasenøgle. Klik på **Ja**, når du bliver bedt om det.

**Til Windows XP Service Pack 1 eller nyere operativsystemer**

**Bemærk\!** Noter de tilladelser, som er angivet i dialogboksen, så du kan gendanne dem til deres oprindelige værdier på et senere tidspunkt.

1.  Klik på **Start**, klik på **Kør**, skriv **regedit** (uden anførselstegn), og klik derefter på **OK**.
2.  Udvid **HKEY\_CURRENT\_USER**, udvid **Software,** udvid **Microsoft**, udvid **Office**, udvid **11.0**, udvid **Excel**, og klik derefter på **Tolerance**. Hvis nøglen ikke eksisterer, skal du oprette den.
3.  Klik på **Rediger**, og klik derefter på **Tilladelser**.
4.  Klik på **Avanceret.**
5.  Klik for at rydde afkrydsningsfeltet **Inherit from parent the permission entries that apply to child objects. Include these with entries explicitly defined here**. Du bliver bedt om at klikke på **Kopier**, **Fjern** eller **Annuller**. Klik på **Fjern**, og afkryds **OK**.
6.  Du modtager en meddelelse, der angiver, at ingen vil få adgang til denne registreringsdatabasenøgle. Klik på **Ja**, og klik derefter på **OK** for at lukke dialogboksen **Tilladelser** til denne registreringsdatabasenøgle.

**Virkning af omgåelsen:** Dokumentgendannelsestilstanden i Excel hjælper med at åbne beskadigede Excel-dokumenter. Når du har anvendt denne omgåelse, vil Excel ikke forsøge at gendanne beskadigede Excel-dokumenter og programmet gendannes muligvis ikke korrekt, når du åbner et forkert udformet Excel-dokument. Hvis Excel er ustabilt, efter at du har åbnet et forkert udformet Excel-dokument, skal du lukke alt Excel-arbejde med Jobliste og genstarte Excel.

#### For at forhindre Excel-dokumenter i at få direkte adgang til en virksomheds netværk, skal du blokere alle Excel-filtyper ved e-mail-gatewayen.

**Bemærk\!** Dette beskytter ikke mod andre angrebsvektorer, herunder webbaserede angreb.

Følgende filtyper er Excel-filtyper, som kan udnytte denne sårbarhed og som skal blokeres ved netværksperimeteren:

**xls, xlt, xla, xlm, xlc, xlw, uxdc, csv, iqy, dqy, rqy, oqy, xll, xlb, slk, dif, xlk, xld, xlshtml, xlthtml, xlv**

#### Bloker muligheden for direkte at åbne Excel-dokumenter som vedhæftede filer fra Outlook, websteder og filsystemet ved at fjerne registreringsdatabasenøglen, som forbinder Excel-dokumenterne med Excel-programmet.

Excel-dokumenter kan åbnes automatisk i Excel, ved at du åbner dem som vedhæftede filer til e-mails, ved besøg på websteder, som forsøger at indlæse Excel-dokumenterne og fra filsystemet eller filshares, hvis du dobbeltklikker på dokumentet. Når følgende registreringsdatabasenøgler fjernes, blokeres disse angrebsvektorer, da Excel-dokumenter forhindres i at blive indlæst direkte i Excel. For at fjerne disse nøgler skal du følge disse trin:  

**Bemærk\!** Sårbarheden findes i Excel Viewer 2003, Excel 2002 og Excel 2000, men den aktuelle udnyttelse ikke påvirket disse programmer.  

**Bemærk\!** Forkert brug af registreringsdatabaseeditoren kan forårsage alvorlige problemer, der kan betyde, at du er nødt til at geninstallere operativsystemet. Microsoft kan ikke garantere, at problemer, der stammer fra forkert brug af Registreringsdatabaseeditor, kan løses. Brug af Registreringsdatabaseeditor sker på eget ansvar. Oplysninger om, hvordan du redigerer registreringsdatabasen, finder du i Hjælp-emnet "Ændre nøgler og værdier" i registreringseditoren (Regedit.exe) eller i Hjælp-emnerne om tilføjelse og sletning af oplysninger i registreringen og om redigering af registreringsdata i Regedt32.exe.  
.

1.  **Til Windows 2000**  
    **Klik på Start**, klik på **Kør**, skriv "**regedt32**" (uden anførselstegn), og klik derefter på **OK**.
    
    **Til Windows XP Service Pack 1 eller nyere operativsystemer**  
    Klik på **Start**, klik på **Kør**, skriv "**regedit**" (uden anførselstegn), og klik derefter på **OK**.

2.  Marker registreringsdatabasenøglerne på nedenstående liste

3.  Højreklik på hver nøgle, klik på **Slet**, og klik på **Ja** for at bekræfte sletningen.
    
    **Bemærk**\! Afhængigt af installationen findes nogle af nedenstående nøgler muligvis ikke.
    
    **Bemærk\!** Det anbefales at sikkerhedskopiere nedenstående registreringsdatabasenøgler, så de slettede nøgler kan gendannes.
    
    **HKEY\_CLASSES\_ROOT\\Excel.Addin\\shell**  
    **HKEY\_CLASSES\_ROOT\\Excel.Backup\\shell**  
    **HKEY\_CLASSES\_ROOT\\Excel.Chart\\shell**  
    **HKEY\_CLASSES\_ROOT\\Excel.Chart.8\\shell**  
    **HKEY\_CLASSES\_ROOT\\Excel.CSV\\shell**  
    **HKEY\_CLASSES\_ROOT\\Excel.DIF\\shell**  
    **HKEY\_CLASSES\_ROOT\\Excel.Macrosheet\\shell**  
    **HKEY\_CLASSES\_ROOT\\Excel.Sheet.8\\shell**  
    **HKEY\_CLASSES\_ROOT\\Excel.SLK\\shell**  
    **HKEY\_CLASSES\_ROOT\\Excel.Template\\shell**  
    **HKEY\_CLASSES\_ROOT\\Excel.Workspace\\shell**  
    **HKEY\_CLASSES\_ROOT\\Excel.XLL\\shell**  
    **HKEY\_CLASSES\_ROOT\\Excelhtmlfile\\shell**  
    **HKEY\_CLASSES\_ROOT\\Excelhtmltemplate\\shell**  
    **HKEY\_CLASSES\_ROOT\\.xls**  
    **HKEY\_CLASSES\_ROOT\\.xlt**  
    **HKEY\_CLASSES\_ROOT\\.xla**  
    **HKEY\_CLASSES\_ROOT\\.xlm**  
    **HKEY\_CLASSES\_ROOT\\.xlc**  
    **HKEY\_CLASSES\_ROOT\\.xlw**  
    **HKEY\_CLASSES\_ROOT\\.uxdc**  
    **HKEY\_CLASSES\_ROOT\\.csv**  
    **HKEY\_CLASSES\_ROOT\\.iqy**  
    **HKEY\_CLASSES\_ROOT\\.dqy**  
    **HKEY\_CLASSES\_ROOT\\.rqy**  
    **HKEY\_CLASSES\_ROOT\\.oqy**  
    **HKEY\_CLASSES\_ROOT\\.xll**  
    **HKEY\_CLASSES\_ROOT\\.xlb**  
    **HKEY\_CLASSES\_ROOT\\.slk**  
    **HKEY\_CLASSES\_ROOT\\.dif**  
    **HKEY\_CLASSES\_ROOT\\.xlk**  
    **HKEY\_CLASSES\_ROOT\\.xld**  
    **HKEY\_CLASSES\_ROOT\\.xlshtml**  
    **HKEY\_CLASSES\_ROOT\\.xlthtml**  
    **HKEY\_CLASSES\_ROOT\\.xlv**  
    **HKEY\_CLASSES\_ROOT\\ExcelViewer.Chart.8\\shell**  
    **HKEY\_CLASSES\_ROOT\\ExcelViewer.Macrosheet\\shell**  
    **HKEY\_CLASSES\_ROOT\\ExcelViewer.Sheet.8\\shell**  
    **HKEY\_CLASSES\_ROOT\\ExcelViewer.Template\\shell**  
    **HKEY\_CLASSES\_ROOT\\ExcelViewer.Workspace\\shell**  
    
    **Virkning af omgåelsen:** Excel-dokumenter åbnes ikke længere uden for Excel-programmet. For at få vist Excel-dokumenter skal du åbne Excel og indlæse dokumentet direkte ved hjælp af **Filer** og **Åbn**.

#### Åbn eller gem ikke Microsoft Excel-filer, som du modtager fra kilder, du ikke har tillid til.

Denne sårbarhed kan udnyttes, når en bruger åbner en særligt udformet Excel-fil. Excel-filer fra kilder, du har tillid til eller Excel-filer, som man normalt kan have tillid til, kan fortsat bruges.

## Anbefalede forholdsregler

  - **Beskyt din computer**
    
    Vi anbefaler fortsat brugere at følge vores Beskyt din computer-vejledning, der omhandler installation af firewall, download af softwareopdateringer og installation af antivirussoftware. Brugere kan få mere at vide om disse trin på [webstedet Beskyt din computer](http://www.microsoft.com/protect).

  - Brugere kan finde yderligere oplysninger om sikkerhed på internettet på [Microsofts hjemmeside for sikkerhed](http://www.microsoft.com/danmark/sikkerhed).

  - Kunder, der mener, at de er blevet angrebet, bør kontakte myndighederne.  
      
    Alle brugere bør anvende de nyeste sikkerhedsopdateringer, som er udgivet af Microsoft, for at sikre, at deres systemer er beskyttet mod forsøg på udnyttelse. Brugere, som har aktiveret Automatiske Opdateringer, modtager automatisk alle Windows-opdateringer. Yderligere oplysninger om sikkerhedsopdateringer finder du på [Microsofts websted for sikkerhed](http://www.microsoft.com/danmark/sikkerhed).

  - Vi anbefaler, at kunderne udviser stor forsigtighed, når de accepterer filoverførsler fra både kendte og ukendte kilder. Yderligere oplysninger om hvordan du kan beskytte computeren, når du bruger MSN Messenger, finder du på [webstedet for ofte stillede spørgsmål til MSN Messenger](http://messenger.msn.com/help).
    
    **Hold Windows opdateret**

  - Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [webstedet Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske Opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Sikkerhed](http://www.microsoft.com/danmark/technet/sikkerhed/default.mspx) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - (19. juni 2006): Meddelelse offentliggjort.
  - (21. juni 2006): Meddelelse revideret for at anføre yderligere oplysninger til "Virkning af omgåelsen" under "I Excel 2003 kan du undgå Excel Repair-tilstanden ved at ændre adgangskontrollisterne (ACL) til registreringsdatabasenøglen Excel Resiliency" i afsnittet "Omgåelser i forbindelse med fjernudførelse af kode ved sårbarhed i Microsoft Excel" og for at opdatere "Meddelelsens status".

*Built at 2014-04-18T01:50:00Z-07:00*

