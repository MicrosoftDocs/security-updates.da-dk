---
title: Microsoft Security Advisory 917021
TOCTitle: "917021"
ms:assetid: "917021"
ms:mtpsurl: https://technet.microsoft.com/da-DK/library/917021(v=Security.10)
ms:contentKeyID: 61223857
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 917021

## Beskrivelse af Wi-Fi Protected Access 2-understøttelse af Wireless Group Policy i Windows XP Service Pack 2

Offentliggjort: 17. oktober 2006

Microsoft udgiver denne sikkerhedsmeddelelse for at informere kunderne om en opdatering, der muliggør Wi-Fi Protected Access 2 (WPA2)-understøttelse af indstillinger for Wireless network Group Policy i Windows XP Service Pack 2. Denne opdatering udgives for at ligestille Windows XP Service Pack 2 (før en mere omfattende udgivelse, som f.eks. en servicepakke) og den kommende udgivelse af Windows Server 2003 Service Pack 2. Med denne opdatering kan kunderne oprette indstillinger for Wireless network Group Policy så det er muligt samtidigt at administrere WPA2 på systemer, der kører med Windows XP Service Pack 2, og alle versioner af Windows, der er målet for den kommende Windows Server 2003 Service Pack 2.

I denne opdatering inkluderes også ændringer for klientadfærd i trådløst netværk, både mht. non-broadcast- og ad-hoc-netværk. Formålet med disse ændringer ifm. gennemgribende beskyttelsesforanstaltninger er at undgå, at systemerne opretter forbindelse til andre netværk, end det er hensigten, brugeren skal tilslutte sig.

Årsagen til, at disse ændringer til gennemgribende beskyttelsesforanstaltninger er indbefatter i denne opdatering udover WPA2-understøttelse af gruppepolitik for trådløst netværk, er at sørge for ligestilling mellem de to Windows-versioner. Det gør det muligt at administrere WPA2-indstillingerne for trådløse klienter i forskellige Windows-versioner med den samme trådløse gruppepolitik (Wireless Group Policy).

Disse ændringer ifm. gennemgribende beskyttelsesforanstaltninger inkluderes i Windows 2003 Service Pack 2 som en del af den samme WPA2-understøttelse af indstillingerne for Wireless network Group Policy. For yderligere oplysninger om den kommende Windows 2003 Service Pack 2 henvises til [Windows Service Pack Road Map](http://www.microsoft.com/windows/lifecycle/servicepacks.mspx). Den mere omfattende udgivelse betragtes stadig som en servicepakke til Windows XP for ændringerne ifm. gennemgribende beskyttelsesforanstaltninger, der er inkluderet i opdatering 917021.

### Generelle oplysninger

## Oversigt

**Meddelelsens formål:** Meddelelse om, at en opdatering, som muliggør Wi-Fi Protected Access 2-understøttelse (WPA2) for indstillingerne til Wireless network Group Policy i Windows XP Service Pack 2, er tilgængelig. Afklaring af, at denne opdatering også omfatter ændringer ifm. gennemgribende beskyttelsesforanstaltninger, der bidrager til, at systemer ikke tilsluttes andre trådløse netværk end de netværk, det er hensigten brugeren skal tilslutte sig.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs om de anbefalede forholdsregler, og konfigurer som det er relevant for dig.

<table>
<thead>
<tr class="header">
<th>Referencer</th>
<th>Identifikation</th>
</tr>
</thead>
<tbody>
<tr class="odd">
<td><strong>Microsoft Knowledge Base-artikel</strong></td>
<td><a href="http://support.microsoft.com/kb/917021">917021</a></td>
</tr>
</tbody>
</table>


Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft Windows XP Service Pack 2</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse udgives for at gøre opmærksom på, at opdatering 917021 også inkluderer de samme ændringer ifm. gennemgribende beskyttelsesforanstaltninger, som omfattes af Wi-Fi Protected Access 2 (WPA2) i den kommende Windows 2003 Service Pack 2. For yderligere oplysninger om denne opdatering henvises til [Microsoft Knowledge Base-artikel 917021](http://support.microsoft.com/kb/917021). For yderligere oplysninger om den kommende Windows 2003 Service Pack 2 henvises til [Windows Service Pack Road Map](http://www.microsoft.com/windows/lifecycle/servicepacks.mspx).

**Er det en sårbarhed, som kræver, at Microsoft udgiver en sikkerhedsopdatering?**  
Nej. Dette er en opdatering, der gør det muligt med Wi-Fi Protected Access 2-understøttelse (WPA2) af indstillingerne for Wireless network Group Policy i Windows XP Service Pack 2. Den type ændringer ifm. gennemgribende beskyttelsesforanstaltninger, der blev gennemført i opdateringen, foretages typisk ikke uden for servicepakkerne.

**Hvad er Wi-Fi Protected Access 2?**  
Wi-Fi Protected Access (WPA) er en foreløbig standard, der er blevet overtaget af [Wi-Fi Alliance](http://www.wi-fialliance.org/opensection/about_overview.php) for at opnå mere sikker kryptering og dataintegritet, mens IEEE 802.11i-standarden blev ratificeret. WPA understøtter godkendelse via 802.1X (også kaldet WPA Enterprise) eller med en såkaldt preshared key (også kaldet WPA Personal), en ny krypteringsalgoritme, der også kaldes TKIP (Temporal Key Integrity Protocol) og en ny integritetsalgoritme kaldet Michael. WPA er et delområde af 802.11i-specifikationen.

Wi-Fi Protected Access 2 (WPA2) er en produktcertifikation, der er tilgængelig via Wi-Fi Alliance. WPA2 garanterer, at trådløst udstyr er kompatibelt med IEEE 802.11i-standarden. WPA2 produktcertifikationen erstatter formelt Wired Equivalent Privacy (WEP) og de andre sikkerhedsfunktioner for den oprindelige IEEE 802.11-standard. Målet for WPA2-certifikationen er at understøtte andre obligatoriske sikkerhedsfunktioner for IEEE 802.11i-standarden, der ikke allerede er inkluderet i de produkter, der understøtter WPA.

For yderligere oplysninger om WPA2 henvises til denne [TechNet webside](http://www.microsoft.com/technet/community/columns/cableguy/cg0505.mspx).

**Hvilke gennemgribende beskyttelsesforanstaltninger er omfattet af denne opdatering?**  
De ændringer ifm. gennemgribende beskyttelsesforanstaltninger, der er inkluderet i denne opdatering, bidrager til, at systemet ikke tilslutter sig andre netværk end det er hensigten, brugeren skal tilslutte sig. Der er ændringer i forhold til, hvordan klienterne opfører sig i non-broadcast-netværk og ad hoc-netværk. Desuden er der foretaget ændringer til standard for såkaldt "parking behavior". Disse ændringer omtales i yderligere detaljer i [Microsoft Knowledge Base-artikel 917021](http://support.microsoft.com/kb/917021).

**Hvorfor er forbedringer ifm. gennemgribende beskyttelsesforanstaltninger inkluderet i denne opdatering?**  
Denne opdatering udgives for at muliggøre ligestilling mellem Windows XP Service Pack 2 og den kommende udgivelse af Windows Server 2003 Service Pack 2. Med denne opdatering kan kunderne oprette indstillinger for Wireless network Group Policy med mulighed for samtidigt at administrere WPA2 på systemer, der kører Windows XP Service Pack 2, og alle versioner af Windows, der er målet for den kommende Windows Server 2003 Service Pack 2. Udover versioner af Windows Server 2003 omfatter dette også Windows XP Professional x64 Edition. Ved at inkludere ændringerne ifm. gennemgribende beskyttelsesforanstaltninger i denne opdatering har vi gjort det muligt at administrere WPA2-indstillinger for trådløse klienter i forskellige versioner af Windows ved at anvende den samme Wireless network Group Policy.

## Anbefalede forholdsregler

  - **Læs den Microsoft Knowledge Base-artikel, der er tilknyttet denne meddelelse**
    
    Kunder, som er interesseret i at vide mere om denne funktion, kan læse [Microsoft Knowledge Base-artiklen 917021](http://support.microsoft.com/kb/917021).

  - **Opdater Windows XP Service Pack 2**
    
    Brugere af Windows XP Service Pack 2 kan installere opdateringen fra [Microsoft Knowledge Base-artikel 917021](http://support.microsoft.com/kb/917021).

  - **Hold dit system opdateret**
    
    Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge webstedet [Microsoft Windows Update](http://update.microsoft.com/microsoftupdate/), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Du kan få oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 17\. oktober 2006: Meddelelse offentliggjort

*Built at 2014-04-18T01:50:00Z-07:00*

