---
title: Microsoft Security Advisory 937696
TOCTitle: "937696"
ms:assetid: "937696"
ms:mtpsurl: https://technet.microsoft.com/da-DK/library/937696(v=Security.10)
ms:contentKeyID: 61223883
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 937696

## Udgivelse af Microsoft Office Isolated Conversion Environment (MOICE) og File Block Functionality til Microsoft Office

Offentliggjort: 21. maj 2007

I dag annoncerer vi tilgængeligheden af Microsoft Office Isolated Conversion Environment (MOICE)-funktionen og informerer mere bredt kunder om File Block-funktionen til Microsoft Office 2003 og 2007 Microsoft Office-systemet. Begge funktioner er designet for at gøre det nemmere for kunder at beskytte sig mod Office-filer, der kan indeholde ondsindet software, som f.eks. uopfordrede Office-filer, der modtages fra ukendte eller kendte kilder. MOICE gør det nemmere med nye forebyggende sikkerhedsteknologier, der er designet til at konvertere specifikke Microsoft Office-filtyper, mens File Block har en mekanisme, der kan kontrollere og blokere åbning af specifikke Microsoft Office-filtyper.

Microsoft Office Isolated Conversion Environment (MOICE) anvender 2007 Microsoft Office systemkonvertere til at konvertere Office 2003 binære dokumenter til det nyere Office Open XML-format. Omdannelsesprocessen beskytter kunderne ved at konvertere Office 2003's binære filformat til Office Open XML-formatet i et isoleret miljø. Kort sagt har MOICE en mekanisme, så kunder kan forudbehandle potentielle farlige Office 2003 binære dokumenter ved hjælp af omdannelsesprocessen. Det giver kunderne en højere grad af sikkerhed for, at dokumentet ikke er farligt.

Vi opfordrer Microsoft Office-kunder til at læse den relaterede Knowledge Base-artikel og overveje, om MOICE kan hjælpe med at beskytte brugerne i dit it-miljø. Yderligere oplysninger om denne udgivelse finder du i [Microsoft Knowledge Base-artiklen 935865](http://support.microsoft.com/kb/935865).

File Block Functionality til Microsoft Office 2003- og 2007 Microsoft Office-systemerne giver administratorer mulighed for via registrering og gruppepolitik at indføre begrænsninger for, om visse Office-filtyper kan åbnes eller ej under brugen af Microsoft Word, PowerPoint og Excel. Blokering af visse Office-filtyper giver administratorer mulighed for midlertidigt at nægte brugere adgang til at åbne visse filer, som f.eks. når en angrebstrussel fra en given Office-filtype forekommer.

Vi opfordrer Microsoft Office-kunder til at læse den relaterede Knowledge Base-artikel og overveje, om File Block kan hjælpe med at beskytte brugerne i dit it-miljø. Yderligere oplysninger om denne udgivelse kan fås i [Microsoft Knowledge Base-artikel 922849](http://support.microsoft.com/kb/922849), [Microsoft Knowledge Base-artikel 922848](http://support.microsoft.com/kb/922848) og [Microsoft Knowledge Base-artikel 922847](http://support.microsoft.com/kb/922847).

Hvis MOICE og File Block anvendes sammen, udgør de en effektiv forebyggelsesstrategi for kunder, når en angrebstrussel fra en given Office-filtype forekommer. Dette giver kunder mulighed for at fortsætte med at anvende Microsoft Office med en høj grad af sikkerhed for, at de filer, der åbnes, er ufarlige og ikke vil inficere brugerne med ondsindet software.

### Generelle oplysninger

## Oversigt

**Meddelelsens formål:** At annoncere tilgængeligheden og forklare mere bredt om formålet med funktionerne Microsoft Office Isolated Conversion Environment (MOICE) og File Block til Microsoft Office.

**Meddelelsens status:** Microsoft Knowledge Base-artikler og tilhørende opdateringer blev udgivet.

**Anbefaling:** Læs de pågældende Knowledge Base-artikler, og installer opdateringerne efter behov.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel (MOICE)</strong></td>
<td style="border:1px solid black;"><a href="http://support.microsoft.com/kb/935865">935865</a></td>
</tr>
<tr class="even">
<td style="border:1px solid black;"><strong>Microsoft Knowledge Base-artikel (File Block)</strong></td>
<td style="border:1px solid black;"><a href="http://support.microsoft.com/kb/922849">922849</a></td>
</tr>
<tr class="odd">
<td style="border:1px solid black;"><strong>Microsoft Knowledge Base-artikel (File Block)</strong></td>
<td style="border:1px solid black;"><a href="http://support.microsoft.com/kb/922848">922848</a></td>
</tr>
<tr class="even">
<td style="border:1px solid black;"><strong>Microsoft Knowledge Base-artikel (File Block)</strong></td>
<td style="border:1px solid black;"><a href="http://support.microsoft.com/kb/922847">922847</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<thead>
<tr class="header">
<th style="border:1px solid black;">Relaterede programmer</th>
</tr>
</thead>
<tbody>
<tr class="odd">
<td style="border:1px solid black;">Office 2003</td>
</tr>
<tr class="even">
<td style="border:1px solid black;">Office Compatibility Pack til Word-, Excel- og PowerPoint 2007-filformater</td>
</tr>
<tr class="odd">
<td style="border:1px solid black;">2007 Office-system</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**    
At annoncere tilgængeligheden og forklare mere bredt om formålet med funktionerne Microsoft Office Isolated Conversion Environment (MOICE) og File Block til Microsoft Office.

**Hvilke versioner af Microsoft Office vedrører denne meddelelse?**    
Denne meddelelse fokuserer på Office 2003, 2007 Office-systemet og Office Compatibility Pack til Word, Excel og PowerPoint 2007-filformater.

**Kan jeg anvende disse nye funktioner sammen med Office 2000 og Office XP?**    
Nej, kunder kan anvende MOICE med Office 2003 eller 2007 til at forudbehandle farlige Office 2003 binære filer og gemme dem i Office 2007 Open XML-format. Derefter kan den konverterede og gemte fil åbnes af Office 2000- og Office XP-brugere, som har Office Compatibility Pack til Word, Excel og PowerPoint 2007-filformaterne installeret. Den installerede Office Compatibility Pack til Word, Excel og PowerPoint 2007-filformater kan downloades fra følgende [websted](http://www.microsoft.com/downloads/details.aspx?familyid=941b3470-3ae9-4aee-8f43-c6bb74cd1466&displaylang=en).

**Skal jeg installere både MOICE og File Block for at kunne bruge disse funktioner?**    
Nej, de to teknologier er uafhængige af hinanden, men hvis det er nødvendigt, kan begge installeres og/eller anvendes samtidigt. Microsoft anbefaler dog kraftigt, at de to funktioner anvendes sammen for at opnå det højeste sikkerhedsniveau, når trusler forekommer.

**Er der nogen softwareforudsætninger for at kunne installere MOICE?**    
MOICE kræver Office Compatibility Pack til Word, Excel og PowerPoint 2007-filformaterne for at kunne installeres, og den er kun understøttet til brug sammen med Office 2003- og 2007 Office-systemerne.

**Hvordan viser Microsoft MOICE-opdateringen på webstedet Microsoft Update?**  
MOICE-opdateringen vises som en anbefalet opdatering på webstedet Microsoft Update den 12. juni 2007. Indtil da kan kunderne downloade MOICE-opdateringen fra Microsoft Download Center.

**Hvordan fungerer MOICE som beskyttelse for mig?**    
MOICE fungerer ved at konvertere Office 2003-filer i binært format til det nyere 2007 Office Open XML-format. Under omdannelsen af en farlig fil kan MOICE ikke konvertere filen, oprette en sikker version af filen, eller selve konverteren vil gå ned. Selve omdannelsesprocessen og det at opnå et af de tre mulige resultater er det, der beskytter kunderne. Derudover foregår selve omdannelsesprocessen i et isoleret miljø, så selv om den farlige Office-fil, der skal konverteres, indeholder en exploit-kode, er det meget usandsynligt, at denne vil kunne påvirke brugerens system.

**Bør jeg installere MOICE, selv om jeg har holdt mit Office 2003-system eller 2007 Office-system opdateret?**    
MOICE giver et værktøj, som administratorer og brugere kan anvende til beskyttelse, når en trussel om et angreb fra potentielt farlige Office 2003 binære dokumenter forekommer. Denne trussel kan forekomme, selv om din Office 2003-software er blevet opdateret. For eksempel hvis der opdages en hidtil ukendt ny "Zero-day"-sårbarhed i Office, som kan anvendes til at angribe brugere af Microsoft Office.

**Er der nogen softwareforudsætninger for at kunne installere eller aktivere File Block?**    
File Block-funktionen kræver, at brugere har et eller flere af følgende programmer installeret: Excel 2003, PowerPoint 2003 og Word 2003 eller Excel 2007, PowerPoint 2007 og Word 2007. Excel 2007, PowerPoint 2007 og Word 2007 har File Block-funktionen indbygget som standard, men den er ikke aktiveret. For at aktivere den i Excel 2003, PowerPoint 2003 og Word 2003 skal kunderne læse [Microsoft Knowledge Base-artikel 922849](http://support.microsoft.com/kb/922849), [Microsoft Knowledge Base-artikel 922848](http://support.microsoft.com/kb/922848) og [Microsoft Knowledge Base-artikel 922847](http://support.microsoft.com/kb/922847) for at se, hvilke installationer der kræves.

**Hvordan viser Microsoft File Block-opdateringen på webstedet Microsoft Update?**    
File Block-funktionen vises ikke eksplicit som en opdatering på webstedet Microsoft Update. 2007 Microsoft Office-systemet, specifikt Excel 2007, PowerPoint 2007 og Word 2007, indeholder File Block-funktionen som standard. Det er ikke nødvendigt at downloade en opdatering. Microsoft Office 2003-brugere, specifikt brugere af Excel 2003, PowerPoint 2003 og Word 2003, skal downloade yderligere opdateringer. Kunder bør læse [Microsoft Knowledge Base-artikel 922849](http://support.microsoft.com/kb/922849), [Microsoft Knowledge Base-artikel 922848](http://support.microsoft.com/kb/922848) og [Microsoft Knowledge Base-artikel 922847](http://support.microsoft.com/kb/922847) for at se, hvordan og hvorfra opdateringerne kan installeres.

**Hvordan fungerer File Block som beskyttelse for mig?**    
File Block fungerer ved at få Excel 2003, PowerPoint 2003 og Word 2003 eller Excel 2007, PowerPoint 2007 og Word 2007 til at kontrollere FileOpenBlock-undernøglen i Windows-registreringsdatabasen, inden specifikke Office-filtyper åbnes. Hvis en bruger begynder at åbne en fil i Office, kontrollerer Office-softwaren først FileOpenBlock-undernøglen. Hvis den filtype, som brugeren åbner, står på restriktionslisten, bliver den blokeret, og ellers åbnes filen normalt.

**Bør jeg installere File Block, selv om jeg har holdt mit Office 2003-system eller 2007 Office-system opdateret?**    
File Block giver et værktøj, som administratorer og brugere kan anvende til beskyttelse, når der forekommer en trussel om et angreb fra potentielt farlige Office 2003 eller 2007 Office-filtyper. Denne trussel kan forekomme, selv om din Office 2003- eller 2007 Office-software er blevet opdateret. For eksempel hvis der opdages en hidtil ukendt ny "Zero-day"-sårbarhed i Office, som kan anvendes til at angribe brugere af Microsoft Office.

## Anbefalede forholdsregler

  - Vi opfordrer Office-kunder til at læse om og overveje at installere de nye Office-funktioner, der er beskrevet i denne meddelelse. Kunder, der er interesserede i at få mere at vide om udgivelserne af funktionerne, kan læse [Microsoft Knowledge Base-artikel 935865](http://support.microsoft.com/kb/935865), [Microsoft Knowledge Base-artikel 922849](http://support.microsoft.com/kb/922849), [Microsoft Knowledge Base-artikel 922848](http://support.microsoft.com/kb/922848) og [Microsoft Knowledge Base-artikel 922847](http://support.microsoft.com/kb/922847).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - V1.0 (21. maj 2007): Meddelelse offentliggjort.

*Built at 2014-04-18T01:50:00Z-07:00*

