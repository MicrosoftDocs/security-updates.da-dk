---
title: Microsoft Security Advisory 935423
TOCTitle: "935423"
ms:assetid: "935423"
ms:mtpsurl: https://technet.microsoft.com/da-DK/library/935423(v=Security.10)
ms:contentKeyID: 61223881
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 935423

## Sårbarhed i forbindelse med Windows' håndtering af animerede markør

Offentliggjort: 31. marts 2007

Microsoft undersøger nye oplysninger om angreb, der udnytter en sårbarhed i måden, hvorpå Microsoft Windows håndterer animerede markørfiler (.ani). For at dette angreb kan udføres, skal en bruger enten besøge et websted, der indeholder en webside, som bruges til at udnytte sårbarheden, eller åbne en særligt udformet e-mail-meddelelse eller vedhæftet fil til den e-mail, som vedkommende har modtaget fra en hacker.  
  
Brugerne skal gøre det til en vane altid at udvise stor forsigtighed, når de åbner eller ser uopfordrede e-mails med eventuelle vedhæftede filer fra både kendte og ukendte kilder. Microsoft har tilføjet en identifikationsfunktion til [Windows Live OneCare](http://safety.live.com/)-sikkerhedsscanneren, som giver opdateret fjernelse af skadelig software, der forsøger at udnytte denne sårbarhed. Microsoft har til hensigt aktivt at dele oplysninger med partnere i Microsoft Security Response Alliance, så deres registreringer kan være opdateret i forbindelse med registrering og fjernelse af angreb. Kunder i USA og Canada, som mener at være berørt, kan få teknisk support fra [Microsoft Product Support Services](http://go.microsoft.com/fwlink/?linkid=21131) på telefon 1-866-PCSAFETY. Supportopkald i forbindelse med sikkerhedsopdateringer er gratis. Internationale kunder kan få support fra deres lokale Microsoft-afdeling. Support i forbindelse med sikkerhedsopdateringer er gratis. Du kan få yderligere oplysninger om, hvordan du kontakter Microsoft angående support, ved at besøge webstedet [International Support](http://go.microsoft.com/fwlink/?linkid=21155).  
  
Når denne undersøgelse er afsluttet, vil Microsoft tage de nødvendige skridt for at hjælpe brugerne. Dette omfatter bl.a. en sikkerhedsopdatering i forbindelse med vores månedlige udgivelsesproces eller en enkeltstående sikkerhedsopdatering alt efter brugernes behov.  

Microsoft overvåger aktivt situationen for at holde brugerne opdateret og for om nødvendigt at vejlede brugerne.

### Generelle oplysninger

## Oversigt

**Meddelelsens formål:** At orientere brugerne om den offentliggjorte sårbarhed. Yderligere oplysninger finder du i afsnittet "Omgåelser og afhjælpninger" og "Anbefalede forholdsregler" i sikkerhedsmeddelelsen.

**Meddelelsens status:** Problem bekræftet. Sikkerhedsopdatering er planlagt

**Anbefaling:** Gå ikke ind på websteder, du ikke har tillid til, og åbn ikke uopfordrede e-mails

Denne meddelelse omhandler følgende programmer.

<table>
<tbody>
<tr class="odd">
<td>Relaterede programmer</td>
</tr>
<tr class="even">
<td>Microsoft Windows 2000 Service Pack 4</td>
</tr>
<tr class="odd">
<td>Microsoft Windows XP Service Pack 2</td>
</tr>
<tr class="even">
<td>Microsoft Windows XP 64-Bit Edition Version 2003 (Itanium)</td>
</tr>
<tr class="odd">
<td>Microsoft Windows XP Professional x64 Edition</td>
</tr>
<tr class="even">
<td>Microsoft Windows Server 2003</td>
</tr>
<tr class="odd">
<td>Microsoft Windows Server 2003 til Itanium-baserede systemer</td>
</tr>
<tr class="even">
<td>Microsoft Windows Server 2003 Service Pack 1</td>
</tr>
<tr class="odd">
<td>Microsoft Windows Server 2003 Service Pack 2</td>
</tr>
<tr class="even">
<td>Microsoft Windows Server 2003 til Itanium-baserede systemer og Microsoft Windows Server 2003 med SP2 til Itanium-baserede systemer</td>
</tr>
<tr class="odd">
<td>Microsoft Windows Server 2003 med SP2 til Itanium-baserede systemer</td>
</tr>
<tr class="even">
<td>Microsoft Windows Server 2003 x64 Edition</td>
</tr>
<tr class="odd">
<td>Microsoft Windows Server 2003 x64 Edition Service Pack 2</td>
</tr>
<tr class="even">
<td>Microsoft Windows Vista</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Microsoft er opmærksom på en ny sårbarhed, der påvirker den animerede markør, en komponent i Microsoft Windows. Det berører den software, som nævnes i afsnittet Oversigt. Omfanget er i stil med andre problemer vedrørende animerede markører.

**Er det en sårbarhed, som kræver, at Microsoft udgiver en sikkerhedsopdatering?**  
Ja.

  
**Hvad er årsagen til truslen?** Truslen skyldes utilstrækkelig validering af formatet, inden markører, animerede markører og ikoner tages i brug.

**Hvad gør denne funktion?**  
Animerede markører tillader, at en række rammer, en efter en, kommer frem i stedet for et enkelt billede, der hvor musemarkøren peger. Dette danner en lille løkke af animationer. Funktionen til animerede markører kan kendes på .ani-endelsen.

**Hvad kan en hacker bruge funktionen til?**  
En hacker kan forsøge at udnytte sårbarheden ved at oprette en særligt udformet webside. En hacker kan også oprette en særligt udformet e-mail-meddelelse og sende den til et berørt system. Efter at have kigget på en webside, set eller læst en særligt udformet meddelelse eller åbnet en særligt udformet vedhæftet fil til en e-mail kan hackeren få det berørte system til at udføre kode. Selv om animerede markører ofte forbindes med filtypenavnet ".ani", er et succesfuldt angreb ikke begrænset til at omfatte denne filtype.  

## Forebyggende faktorer vedrørende sårbarheden med animerede markører

  - Kunder, der anvender Internet Explorer 7 i Windows Vista, er beskyttet mod de webbaserede angreb, der er kendskab til på nuværende tidspunkt, takket være den beskyttende tilstand i Internet Explorer 7.0. Yderligere oplysninger om den beskyttende tilstand i Internet Explorer fås på [følgende websted](http://www.microsoft.com/windows/products/windowsvista/features/details/ie7protectedmode.mspx).
  - Som standard bruger Outlook 2007 Microsoft Word til at vise e-mails, hvilket beskytter kunderne mod angrebsvektoren e-mail i HTML-format.
  - I et webbaseret angrebsscenario skal hackeren hoste et websted, der indeholder en webside, som bruges til at udnytte denne sårbarhed. En hacker kan også forsøge at kompromittere et websted for at lave en webside med skadeligt indhold i et forsøg på at udnytte sårbarheden. En hacker kan ikke tvinge brugere til at besøge et websted. Hackeren skal i stedet overtale dem til at besøge webstedet, hvilket typisk sker ved at få dem til at klikke på et hyperlink, der fører dem til hackerens websted eller et sted, der er kompromitteret af hackeren.
  - En hacker, som det lykkes at udnytte denne sårbarhed, vil kunne få de samme brugerrettigheder som den lokale bruger. Brugere, hvis konti er konfigurerede til at have færre brugerrettigheder på systemet, rammes muligvis i mildere grad end brugere, der opererer med administrative brugerrettigheder.

## Omgåelser af sårbarheden vedrørende animerede markører

Microsoft har testet følgende omgåelser. Omgåelser retter ikke den underliggende sårbarhed, men de hjælper med at blokere kendte angrebsvektorer. Hvis en omgåelse er med til at mindske funktionaliteten, nævnes det i følgende afsnit.

  - Hvis du bruger Outlook 2002 eller en nyere version, **skal du læse e-mails i almindeligt tekstformat eller Windows Mail for at beskytte dig mod angrebsvektoren e-mail i HTML-format.**  
    Brugere af Microsoft Outlook 2002, der har anvendt Office XP Service Pack 1 eller en nyere version, kan aktivere denne indstilling og se e-mails, der ikke er signeret digitalt, eller e-mails, der ikke er krypteret, som almindelig tekst.
    
    **Uhensigtsmæssigheder:** Læsning af e-mail i almindelig tekst eller i Windows Vista Mail reducerer ikke forsøg på at udnytte sårbarheden, når du videresender eller svarer på en mail fra en hacker.
    
    **Bemærk:** Det reducerer ikke forsøg på at udnytte denne sårbarhed at læse e-mail i almindelig tekst i Outlook Express.
    
    **Virkning af omgåelsen:** E-mail, der vises som almindelig tekst, indeholder ikke billeder, særlige skrifttyper, animationer eller andet avanceret indhold. Desuden:
    
      - Ændringerne anvendes i indholdsruden og i åbne meddelelser.
      - Billeder bliver vedhæftede filer, så de ikke mistes.
      - Da meddelelsen stadig er i Rich Text- eller HTML-format i lageret, kan objektmodellen (brugerdefinerede kodeløsninger) stadig opføre sig uventet.

## Anbefalede forholdsregler

  - **Beskyt din computer**
    
    Vi anbefaler fortsat brugere at følge vores Beskyt din computer-vejledning, der omhandler installation af firewall, download af software-opdateringer og installation af antivirussoftware. Brugere kan få mere at vide om disse trin på [webstedet Beskyt din computer](http://www.microsoft.com/athome/security/default.mspx).

  - Brugere kan finde yderligere oplysninger om sikkerhed på internettet på [Microsofts hjemmeside for sikkerhed](http://www.microsoft.com/security).

  - Kunder, der mener, at de er blevet angrebet, skal kontakte den lokale FBI-afdeling eller sende deres klage til webstedet for [IFCC (Internet Fraud Complaint Center)](http://go.microsoft.com/fwlink/?linkid=79545). Kunder uden for USA skal kontakte de nationale politimyndigheder.  
      
    Alle brugere bør anvende de nyeste sikkerhedsopdateringer, som er udgivet af Microsoft, for at sikre, at deres systemer er beskyttet mod forsøg på udnyttelse. Brugere, som har aktiveret Automatiske opdateringer, modtager automatisk alle Windows-opdateringer. Yderligere oplysninger om sikkerhedsopdateringer finder du på [Microsofts websted for sikkerhed](http://www.microsoft.com/technet/security/).

  - Vi anbefaler, at kunderne udviser stor forsigtighed, når de accepterer filoverførsler fra både kendte og ukendte kilder. Yderligere oplysninger om hvordan du kan beskytte computeren, når du bruger MSN Messenger, finder du på [webstedet for ofte stillede spørgsmål til MSN Messenger](http://messenger.msn.com/help).
    
    **Hold Windows opdateret**

  - Windows-brugere skal anvende de nyeste sikkerhedsopdateringer fra Microsoft for at beskytte deres computere er bedst muligt. Hvis du ikke er sikker på, om dine programmer er opdateret, skal du besøge [webstedet Windows Update](http://windowsupdate.microsoft.com), hvor du kan scanne din computer for tilgængelige opdateringer og installere eventuelle vigtige opdateringer. Hvis Automatiske opdateringer er aktiveret, leveres opdateringerne til dig, så snart de udgives, men du skal selv sørge for at installere dem.

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 29\. marts 2007: Meddelelse offentliggjort
  - 29\. marts 2007: Meddelelsen er revideret for at tilføje yderligere oplysninger om Outlook 2007 i afsnittet om afhjælpninger. Afsnittet Omgåelser er også blevet opdateret for at forklare nærmere om virkningen og brugen af e-mail i almindelig tekst i Windows Mail og Outlook Express
  - 31\. marts 2007: Meddelelsen er revideret for at tilføje yderligere oplysninger om Windows 2003 Service Pack 2, Microsoft Windows Server 2003 med SP2 til Itanium-baserede systemer og Microsoft Windows Server 2003 x64 Edition Service Pack 2 i afsnittet "Relaterede programmer".

*Built at 2014-04-18T01:50:00Z-07:00*

