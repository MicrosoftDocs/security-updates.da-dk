---
title: Microsoft Security Advisory 932596
TOCTitle: "932596"
ms:assetid: "932596"
ms:mtpsurl: https://technet.microsoft.com/da-DK/library/932596(v=Security.10)
ms:contentKeyID: 61223879
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 932596

## Opdatering til forbedring af beskyttelsen mod ændringer af kernen

Offentliggjort: 14. august 2007 | Opdateret: 23. april 2008

Der findes en opdatering til den beskyttelse mod ændringer af kernen, der er inkluderet i x64-baserede Windows-operativsystemer. Beskyttelsen mod ændringer af kernen beskytter kode og kritiske strukturer i Windows-kernen mod at blive ændret af ukendte koder eller data. Opdateringen tilføjer yderligere kontroller til denne beskyttelse og giver øget pålidelighed, ydeevne og fleksibilitet i Windows. Yderligere oplysninger om denne udgivelse finder du i [Microsoft Knowledge Base-artiklen 932596](http://support.microsoft.com/kb/932596). Vi opfordrer de brugere, der kører x64-baserede Windows-operativsystemer, til at installere denne opdatering. Yderligere oplysninger om beskyttelse mod ændringer af kernen finder du på dette [Microsoft-websted.](http://www.microsoft.com/whdc/driver/kernel/64bitpatching.mspx) Yderligere oplysninger om de opdateringer, der er indeholdt i denne udgivelse, finder du i [Microsoft Knowledge Base-artiklen 932596](http://support.microsoft.com/kb/932596).

### Generelle oplysninger

## Oversigt

**Meddelelsens formål:** At orientere om tilstedeværelsen af og at oplyse om formålet med en opdatering til den beskyttelse mod ændringer af kernen, der er inkluderet i x64-baserede Windows-operativsystemer.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs den pågældende Knowledge Base-artikel, og installer den relevante opdatering.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/932596">932596</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Microsoft Windows XP Professional x64 Edition</td>
</tr>
<tr class="odd">
<td style="border:1px solid black;">Microsoft Windows XP Professional x64 Edition Service Pack 2</td>
</tr>
<tr class="even">
<td style="border:1px solid black;">Microsoft Windows Server 2003 x64 Edition</td>
</tr>
<tr class="odd">
<td style="border:1px solid black;">Microsoft Windows Server 2003 x64 Edition Service Pack 2</td>
</tr>
<tr class="even">
<td style="border:1px solid black;">Microsoft Windows Vista x64 Edition</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
At orientere om tilstedeværelsen af og at oplyse om formålet med en opdatering til den beskyttelse mod ændringer af kernen, der er inkluderet i x64-baserede Windows-operativsystemer.

**Hvad er beskyttelse mod ændringer af kernen?**  
Beskyttelse mod ændringer af kernen er en teknologi, der er inkluderet i x64-baserede Windows operativsystemer, og som er med til at beskytte kode og kritiske strukturer i Windows-kernen mod at blive ændret af ukendt software eller ukendte data – også kaldet "kerneændringer". Beskyttelsen mod ændringer af kernen blev implementeret i disse versioner af Windows for at beskytte integriteten i Windows-kernen og dermed forbedre den overordnede pålidelighed, ydeevne og fleksibilitet i Windows. Yderligere oplysninger om beskyttelse mod ændringer af kernen finder du på dette [Microsoft-websted.](http://www.microsoft.com/whdc/driver/kernel/64bitpatching.mspx)

**Hvorfor udsender Microsoft denne opdatering?**  
Microsoft udsender denne opdatering for at give yderligere fleksibilitet i systemet til beskyttelse mod ændringer af kernen.

**Har denne opdatering noget at gøre med den seneste opdatering af kernen i** [**Microsoft Knowledge Base-artikel 914784**](http://support.microsoft.com/kb/914784) **?**   
Microsoft har planer om med jævne mellemrum at opdatere beskyttelsen mod ændringer af kernen. Denne opdatering i [Microsoft Knowledge Base-artikel 932596](http://support.microsoft.com/kb/932596) erstatter alle tidligere opdateringer af beskyttelsen mod ændringer af kernen. Det betyder, at du ikke behøver installere tidligere opdateringer for at kunne installere denne opdatering.

**Er der kendskab til problemer med installeringen af opdateringen i kernen i** [**Microsoft Knowledge Base-artikel 932596**](http://support.microsoft.com/kb/932596) **?**  
[Microsoft Knowledge Base-artikel 932596](http://support.microsoft.com/kb/932596) dokumenterer de problemer, der er kendskab til, at brugerne kan opleve, når de installerer opdateringen.

**Er det en sårbarhed, som kræver, at Microsoft udgiver en sikkerhedsopdatering?**  
Nej. Denne opdatering tilføjer yderligere kontroller til systemet til beskyttelse mod ændringer af kernen, men den involverer ikke en sikkerhedsmæssig sårbarhed. Så vidt det vides på nuværende tidspunkt, kræves det, at systemet i forvejen er udsat for fare pga. en hacker, for at kernen kan ændres på systemer, hvor beskyttelsen mod ændringer af kernen er aktiveret.

**Hvordan vil Microsoft anføre denne opdatering på webstedet Windows Update?**    
Opdateringen til beskyttelsen mod ændringer af kernen er en højt prioriteret opdatering på webstedet Windows Update. På webstedet Windows Update vil den være anført under kategorien for vigtige opdateringer for brugere, der ikke allerede har modtaget opdateringen og kører ovenstående software.

**Skal jeg installere opdateringen, selvom jeg har holdt mit x64-baserede Windows-operativsystem opdateret?**  
Ja. Opdateringen drejer sig ikke om nogen kritiske sikkerhedsmæssige sårbarheder, men den øger den pålidelighed, ydeevne og fleksibilitet, der gives af beskyttelsen mod ændringer af kernen, som det bliver omtalt på dette [Microsoft-websted](http://www.microsoft.com/whdc/driver/kernel/64bitpatching.mspx).

**Bliver denne opdatering distribueret via Automatiske opdateringer?**  
Ja, denne opdatering distribueres via Automatiske opdateringer til ovennævnte programmer.

## Anbefalede forholdsregler

**Læs den Microsoft Knowledge Base-artikel, der er tilknyttet denne meddelelse**

Vi opfordrer brugere, der kører x64-baserede Windows-operativsystemer, til at installere denne opdatering. Kunder, som er interesserede i at få mere at vide om beskyttelsen mod ændringer af kernen, skal besøge dette [Microsoft-websted](http://www.microsoft.com/whdc/driver/kernel/64bitpatching.mspx).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 14\. august 2007: Meddelelse offentliggjort
  - 23\. april 23 2008: En post i Ofte stillede spørgsmål (FAQ) er blevet tilføjet om kendte problemer ved installation af opdatering i kernen

*Built at 2014-04-18T01:50:00Z-07:00*

