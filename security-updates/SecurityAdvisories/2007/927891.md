---
title: Microsoft Security Advisory 927891
TOCTitle: "927891"
ms:assetid: "927891"
ms:mtpsurl: https://technet.microsoft.com/da-DK/library/927891(v=Security.10)
ms:contentKeyID: 61223873
ms.date: 04/18/2014
mtps_version: v=Security.10
ms.translationtype: HT
---

# Microsoft Security Advisory 927891

## Rettelse til Windows Installer (MSI)

Offentliggjort: 22. maj 2007

  
I dag annoncerer vi tilgængeligheden af en opdatering, som ikke løser en sikkerhedsrelateret sårbarhed, men som er meget vigtig for kunderne i forhold til at holde systemerne opdaterede. Opdateringen omhandler følgende problem:

Det kan virke som om, dit system ikke svarer, når Windows Update eller Microsoft Update scanner efter opdateringer, der anvender Windows Installer, og du vil måske bemærke, at CPU-anvendelsen for svchost-processen viser 100%.

Når du prøver at installere en opdatering fra Windows Update eller Microsoft Update, vil du opleve følgende symptomer:

  - Det kan virke som om, dit system ikke svarer, når Windows Update eller Microsoft Update scanner efter opdateringer, der anvender Windows Installer.
  - Du modtager en fejlmeddelelse om adgangskrænkelse i svchost.exe. Denne adgangskrænkelse stopper servertjenesten og Workstation Service.
  - Der opstår et hul i hukommelsen, når Windows Update eller Microsoft Update scanner efter opdateringer, der anvender Windows Installer.
  - Windows Update- eller Microsoft Update-scanninger tager meget lang tid at gennemføre, nogle gange timer.

Vi opfordrer Windows-kunder til at gennemlæse og installere denne opdatering. Opdateringen tilbydes automatisk via Automatiske Opdateringer. Se [Microsoft Knowledge Base-artikel 927891](http://support.microsoft.com/kb/927891) for at få flere oplysninger om dette problem, herunder hyperlinks til at hente den tilgængelige, ikke-sikkerhedsrelaterede opdatering.

Bemærk, at denne opdatering er første del af en to-delt rettelse, som er den omfattende løsning på problemet. I juni udkommer endnu en opdatering vedrørende Windows Update Client. Opdateringen til Windows Update Client tilbydes også automatisk via automatiske opdateringer.

### Generelle oplysninger

## Oversigt

**Meddelelsens formål:** At oplyse og gøre opmærksom på tilstedeværelsen af en opdatering til løsning af dette problem.

**Meddelelsens status:** Microsoft Knowledge Base-artikel og tilhørende opdatering blev udgivet.

**Anbefaling:** Læs den pågældende Knowledge Base-artikel, og installer den relevante opdatering.

<table style="border:1px solid black;">
<thead>
<tr class="header">
<th style="border:1px solid black;">Referencer</th>
<th style="border:1px solid black;">Identifikation</th>
</tr>
</thead>
<tbody>
<tr class="odd">
<td style="border:1px solid black;"><strong>Microsoft Knowledge Base-artikel</strong></td>
<td style="border:1px solid black;"><a href="http://support.microsoft.com/kb/927891">927891</a></td>
</tr>
</tbody>
</table>


Denne meddelelse omhandler følgende programmer.

<table style="border:1px solid black;">
<tbody>
<tr class="odd">
<td style="border:1px solid black;">Relaterede programmer</td>
</tr>
<tr class="even">
<td style="border:1px solid black;">Microsoft Windows 2000 Service Pack 4</td>
</tr>
<tr class="odd">
<td style="border:1px solid black;">Microsoft Windows XP Service Pack 2</td>
</tr>
<tr class="even">
<td style="border:1px solid black;">Microsoft Windows XP Professional x64 Edition og Windows XP Professional x64 Edition Service Pack 2</td>
</tr>
<tr class="odd">
<td style="border:1px solid black;">Microsoft Windows Server 2003 Service Pack 1 og Windows Server 2003 Service Pack 2</td>
</tr>
<tr class="even">
<td style="border:1px solid black;">Microsoft Windows Server 2003 x64 Edition Service Pack 1 og Windows Server 2003 x64 Edition Service Pack 2</td>
</tr>
</tbody>
</table>


## Ofte stillede spørgsmål

**Hvad er formålet med meddelelsen?**  
Denne meddelelse oplyser om Microsoft Knowledge Base-artiklen og den tilknyttede opdatering. Denne opdatering retter ikke en sikkerhedssårbarhed, men er en opdatering til fejltilstandene beskrevet ovenfor. Denne opdatering berører den software, som nævnes i afsnittet Oversigt.

Yderligere oplysninger finder du i [Microsoft Knowledge Base Article 927891](http://support.microsoft.com/kb/927891).

**Er det en sårbarhed, som kræver, at Microsoft udgiver en sikkerhedsopdatering?**  
Nej. Dette problem er ikke i sig selv en sikkerhedssårbarhed. Problemet berører computersystemets evne til at installere sikkerhedsopdateringer. Se [Microsoft Knowledge Base-artiklen 927891](http://support.microsoft.com/kb/927891) for at få flere oplysninger om dette problem, samt om hvordan opdateringen hentes.

**Hvordan ved jeg, om dette problem berører mig?**  
Du er muligvis berørt af dette problem, hvis du bemærker de tilstande nævnt tidligere på din computer, når du prøver at opdatere via Microsoft Update, automatiske opdateringer via internettet eller via Windows Server Update Services, Systems Management Server Inventory Tool til Microsoft Updates eller Windows Update.

**Berører dette problem ikke installationen af denne opdatering?**  
Denne opdatering installeres korrekt, selvom computeren allerede er berørt af problemet. Men det er muligt, at du ikke kan installere andre opdateringer, før du har installeret denne opdatering.

**Dette er en** ***sikkerheds-*** **meddelelse om en** ***ikke-sikkerhedsrelateret*** **opdatering. Er det ikke selvmodsigende?**  
Sikkerhedsmeddelelser omhandler sikkerhedsændringer, der ikke kræver en sikkerhedsbulletin, men som fortsat berører kundens overordnede sikkerhed. Sikkerhedsopdateringer er en måde, hvorpå Microsoft kan formidle sikkerhedsrelaterede oplysninger til kunder om problemer, der muligvis ikke er klassificeret som sårbarheder, og som muligvis ikke kræver en sikkerhedsbulletin, eller oplysninger om problemer, der ikke er udsendt en sikkerhedsbulletin om. I dette tilfælde kommunikerer vi, at der findes en opdatering, som berører dine muligheder for at *gennemføre* efterfølgende opdateringer, herunder sikkerhedsopdateringer. Denne meddelelse omhandler derfor ikke en bestemt sikkerhedsrelateret sårbarhed, men derimod den overordnede sikkerhed.

## Anbefalede forholdsregler

**Læs den Microsoft Knowledge Base-artikel, der er tilknyttet denne meddelelse**

Vi opfordrer brugerne til at installere denne opdatering. Kunder, som er interesseret i at vide mere om opdateringen, kan læse [Microsoft Knowledge Base-artiklen 927891](http://support.microsoft.com/kb/927891).

Hvis du ønsker yderligere oplysninger om den terminologi, der anvendes i denne meddelelse, f.eks. *opdatering*, kan du læse [Microsoft Knowledge Base-artiklen 824684](http://support.microsoft.com/kb/824684).

### Other Information

**Ressourcer:**

  - Du kan komme med feedback ved at udfylde den formular, du finder på følgende [websted](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech).
  - Kunder i USA og Canada kan få teknisk support fra [Microsoft Product Support Services](http://go.microsoft.com/fwlink/?linkid=21131). Yderligere oplysninger om dine supportmuligheder finder du på [webstedet Microsoft Hjælp og support](http://support.microsoft.com/).
  - Internationale kunder kan få support fra deres lokale Microsoft-afdeling. Du kan få yderligere oplysninger om, hvordan du kontakter Microsoft angående international support, ved at besøge [webstedet International Support](http://go.microsoft.com/fwlink/?linkid=21155).
  - [Webstedet Microsoft TechNet Security](http://go.microsoft.com/fwlink/?linkid=21132) indeholder yderligere oplysninger om sikkerheden i Microsoft-produkter.

**Ansvarsfraskrivelse:**

Oplysningerne i denne meddelelse leveres, som de er og forefindes, uden nogen form for garanti. Microsoft fraskriver sig enhver form for garanti, det være sig udtrykkelig eller stiltiende, herunder garanti for salgbarhed og egnethed til et bestemt formål. Microsoft Corporation eller Microsofts leverandører kan i intet tilfælde blive holdt ansvarlig for skader, herunder direkte, indirekte, hændelige eller særskilt dokumenterede skader, følgeskader eller driftstab, selvom Microsoft eller Microsofts leverandører er blevet underrettet om muligheden for sådanne skader. I nogle stater er det ikke tilladt at fraskrive sig eller begrænse erstatningsansvar for følgeskader eller hændelige skader, hvorfor ovennævnte begrænsning muligvis ikke gælder for dig.

**Revisioner:**

  - 22\. maj 2007: Meddelelse offentliggjort

*Built at 2014-04-18T01:50:00Z-07:00*

